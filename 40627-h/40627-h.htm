<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>The Project Gutenberg eBook of Apró regények és esetek, by György Szemere</title>
<style type="text/css">
/*<![CDATA[*/

body {
 margin-left: 10%;
 margin-right: 10%;
}

h1,h2,h3,h4,h5,h6 {
 text-align: center;
 clear: both;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

.pagenum { /* uncomment the next line for invisible page numbers */
 /* visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
} /* page numbers */

.tdr {text-align: right;}

.center {
 text-align: center;
 text-indent: 0;
}

.right {
 text-align: right;
}

.caption-small {font-weight: bold; font-size: 80%;}

.caption {font-weight: bold;}

.caption-large {font-weight: bold; font-size: large;}

.caption-150 {font-weight: bold; font-size: 150%;}

/* Poetry */
.poem {
 margin-left:5%;
 width: 90%;
 text-align: left;
}

.poem p {
 text-align: justify;
}

.poem p.i10 {
 margin-left: 10em;
}

.poem br {
 display: none;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

/* Transcriber’s notes */
.transnote {
 background-color: #E6E6FA;
 color: black;
 padding: 0.5em;
 margin-bottom: 5em;
 font-family: sans-serif, serif;
 font-size: 0.9em;
}

.transnote p {
 text-align: justify;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 80%;
 text-align: justify;
}

span.ralign {
 position: absolute;
 text-align: right;
 right: 15%;
 top: auto;
}

     hr.full { width: 100%;
              margin-top: 3em;
              margin-bottom: 0em;
              margin-left: auto;
              margin-right: auto;
              height: 4px;
              border-width: 4px 0 0 0; /* remove all borders except the top one */
              border-style: solid;
              border-color: #000000;
              clear: both; }
/*]]>*/
</style>
</head>
<body>
<h1>The Project Gutenberg eBook, Apró regények és esetek, by György Szemere</h1>
<p>&nbsp;</p>
<h3>E-text prepared by<br />
    Tamás Róth, Albert László, Robert Mouris,<br />
    and the Hungarian Distributed Proofreading Team<br />
    (http://dphu.aladar.hu)</h3>
<p>&nbsp;</p>
<table border="0" style="background-color: #E6E6FA;margin: 0 auto;"
cellpadding="10">
<tr>
<td valign="top">Megjegyzés:</td>
<td>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a></td>
</tr>
</table>
<p>&nbsp;</p>
<p>&nbsp;</p>
<hr class="full" />
<p>&nbsp;</p>
<p>&nbsp;</p>
<p>&nbsp;</p>

<p class="center"><span class="caption-150">SZEMERE
GYÖRGY</span></p>
<p>&nbsp;</p>
<h1>APRÓ REGÉNYEK<br />
<span class="caption-small">ÉS ESETEK</span></h1>
<p>&nbsp;</p>
<p class="center"><span class="caption">(25 NOVELLA)</span></p>
<p>&nbsp;</p>
<p>&nbsp;</p>
<p class="center"><span class="caption-large">BUDAPEST</span></p>
<p class="center"><span class="caption">ATHENAEUM IROD. ÉS NYOMDAI
R.-T. KIADÁSA</span></p>
<p class="center"><span class="caption">1915</span></p>
<p class="center"><span class="caption-small">7710. – Budapest, az
Athenaeum r.-t. könyvnyomdája.</span></p>
<hr class="chap" />
<p><span class="pagenum"><a name="Page_3" id=
"Page_3">-3-</a></span></p>
<h2>A KIS ZÁSZLÓTARTÓ.</h2>
<h3>I.</h3>
<p>A Ráskayék lovas kerülője eszeveszett iramban vágtatott be a
faluba. A kovácsműhely előtt elordította magát:</p>
<p>– Gyünnek!</p>
<p>Majszter uram földhöz vágta a patagyalut, amivel éppen egy
jámbor kanca patáját faragta, legénye félrevágta kalapját s csípőbe
szegte izmos karját, a szurtos inasok kiszaladtak a műhelyből. A
munka szünetelt.</p>
<p>A községházánál ismét elhujjantotta magát Kócs Andris, a
kerülő:</p>
<p>– Gyünnek!</p>
<p>Bíró uram éppen tanácsot tartott a hitesekkel. Felfüggesztette
az ülést s a magisztrátus élén kivonult a ház elé.</p>
<p>Az utca népesedni kezdett. Vihar szárnyán suhanó tűzveszedelem
gyorsaságával harapódzott el a hír: Gyünnek! <span class=
"pagenum"><a name="Page_4" id="Page_4">-4-</a></span></p>
<h3>II.</h3>
<p>Ráskay Balázs V-ik gimnáziumi tanuló Virgiliuszt magolt. Fujta
az Aeneiszt teli tüdővel, hősiesen skandálva:</p>
<p>Arma virumque cano, Trojae qui primus ab oris…</p>
<p>Kedves agara, Cicka, a dívánon nyújtózkodott s
bele-belevakkantott a dühös deklamációba. Nyilván sértette a
fülét.</p>
<p>Egyszerre csak abbahagyta Balázs a magolást. Nem a Cicka miatt.
A nyitott ablakon át zürzavaros hangok csapódtak a szobába.
Odafigyelt. Még soha sem hallott eféle hangversenyt. Mintha a
levegőből búgott volna alá, vagy a föld méhéből tört volna elő
ezernyi hangszerszám összezüremlő muzsikája.</p>
<p>Balázs diák egy ideig bontogatni próbálta a kaotikus zenekar
összebomlott hangelemeit, de hogy nem boldogult velük, az ablakhoz
szaladt.</p>
<p>Cicka követte példáját. A párkányra ágaskodott.</p>
<p>A szeme már megsejttette Balázszsal, amit fülével nem tudott
meghatározni. A zümmögő, búgó hangzavar a falu kitörő lelkének volt
a zenéje: ezernyi ember szíve húrján született melódia. A kúria
ablakából végig lehetett látni a falu főutcáján. Ám egy magasba
gomolygó porfelhő <span class="pagenum"><a name="Page_5" id=
"Page_5">-5-</a></span> ezúttal elnyelte a kilátást: Balázs csak
annyit konstatálhatott, hogy megmozdult a falu… Vajjon mi történik
a porfelhő mögött?</p>
<p>Egy száguldó lovas átlovagolt rajta s a kastély elé érve,
megrántotta a kantárszárat, hogy majd összetört a lova gerince.</p>
<p>– Gyünnek! – ordította Kócs Andris harmadszor is. Aztán tovább
száguldott.</p>
<p>Most már mindent tudott Balázs. Beszaladt az apja szobájába.</p>
<p>– Édesapám!</p>
<p>– Mi az, fiam?</p>
<p>– Gyünnek!</p>
<p>A daliás nemes nem kérdezett többet. Tisztában volt vele ő is,
hogy kik gyünnek. Letette a pipát s kiment az udvarra a
bejelentett, várva-várt <i>verbunkosok</i> elé.</p>
<h3>III.</h3>
<p>Legelől jött a cigány, a prímás hatodmagával, azután a
strázsamester, négy bakancsos vitéz élén, majd egy körülbelül száz
főből álló szűrős, gubás atyafi nemzetiszínű kokárdás
katonasipkában. Végül egy kellékes szekér ballagott.</p>
<p>A cigány szilajon húzta, napkeleti lélekkel, hogy égnek meredt
mind a hajaszála. Rákóczi óta ilyen emésztő tűzzel nem muzsikált
cigány. <span class="pagenum"><a name="Page_6" id=
"Page_6">-6-</a></span></p>
<p>Katona uraimék méltósággal lépegettek, kihúzakodva, mint a
drót.</p>
<p>Ők százan, a szomszéd falvakból összeverbuvált bundások,
ugrálva, táncolva lejtettek végig az utcán, összepengetve
sarkantyúikat a zene ütemeire. Azaz nem mindnyájan táncoltak.
Voltak köztük öregek is. Hatvan évesek, hetven évesek. Akiknek úgy
fénylett a fehér hajuk, mint dicsfény a szentek fején. Ezek
komolyak voltak, majdnem szomorúak.</p>
<p>És nőtt a menet. Megnyúlt, vastagodott. Mire a falu határához
ért, megháromszorozódott. Visongó gyermekhad volt a fullajtárja,
élén Ferkó Ferivel, a vajda fiával, aki a nagy cécó örömére
végigcigánykerekezte az egész falut. Oldalt asszonyok ballagtak
szapora karattyolással, hátul a férfiak, ki elgondolkozva,
hallgatagon, ki elszántan, rengeteg fenyegetéseket mennydörögve a
németre.</p>
<p>A Ráskay-kúria előtt elkiáltotta magát a menet vezére, a
drótbajúszos strázsamester:</p>
<p>– Haptááák – Halt!</p>
<p>A menet megállott az utcán. Az őrmester belépett az udvarra és
szalutált a földesúrnak. Azután elkezdett szavalni szörnyen
kiropogtatva az <i>r</i> betűt: Verbunkos őrmester Barta tekintetes
uramnak jelentem alásan, kapitány úr Bertóthy <span class=
"pagenum"><a name="Page_7" id="Page_7">-7-</a></span> azt
parancsolta: addig szóba ne álljak a faluban senkivel, míg
tekintetes uram fel nem csapott nekünk.</p>
<p>Ráskay Gáspár bólintott s kezet nyújtott az őrmesternek:</p>
<p>– Itt a kezem.</p>
<p>Balázs fiú ott állott az apja mellett s hol az őrmestert
bámulta, hol a nemzőjét. Még nem volt tisztában a helyzettel.</p>
<p>A strázsamester tarsolyába nyúlt s húsz pengő forintot olvasott
le a földesúr markába.</p>
<p>– Ez a dukancia… Közvitéz tekintetes ráskai Ráskay Gáspár úr a
Haza szent nevében köszöntöm kigyelmedet a zászlónk alatt.</p>
<p>Most már tisztában volt Balázs fiú a helyzettel. Szeme kigyúlt,
mikor apjára nézett, gyermekarcán vérpiros lélekrózsák
fakadtak…</p>
<p>Strázsamester Barta félreállott a házigazdával s halkan tárgyalt
vele. Aztán visszatért a tömeghez.</p>
<p>– Hol a bíró?</p>
<p>– Itt.</p>
<p>– Kigyelmednél a pecsét?</p>
<p>– Nincs, de hozom.</p>
<p>– Siessen kigyelmed.</p>
<p>Aztán a tömeghez fordult.</p>
<p>– Ünnep lészen ma ittend a kastélyudvaron. <span class=
"pagenum"><a name="Page_8" id="Page_8">-8-</a></span> A kőccséget
Kossuth Lajos fizeti, a haza nevében.</p>
<p>Mennydörgő riadalom.</p>
<p>– Éljen Kossuth Lajos! Éljen a haza!</p>
<p>Barta folytatta:</p>
<p>– Aki magyar, velünk tart, aki fél, bujjék a kemencébe, annak
nincs keresni valója itt.</p>
<p>Aztán bevezényelte katonáit, összetoborzott századát a
kastélyudvarra. A többi nép utánahömpölyödött…</p>
<p>Megjött a bíró a pecséttel a nótárius és két hites kíséretében.
A kastélyból mázsás tölgyfaasztalt emelt ki négy bundás s
elhelyezte az udvar közepén a nagy eperfa alá. Egyéb bundások
székeket hoztak, pennát, kalamárist.</p>
<p>Strázsamester uram s a falu főnökei helyet foglaltak.
Következett a zászlóbontás.</p>
<p>Pipe káplár hozta a zászlót, két közvitéz veres sapkákat hordott
a szekérről s telirakta velük az asztal felét.</p>
<p>Kocsislegények s kisbéresek boroshordókat gurigattak az urasági
pincéből.</p>
<p>A földesúr belemarkolt a veres sapkákba, s az egyiket büszke
fejére vágta.</p>
<p>– Emberek, együtt éltünk, együtt halunk, csapjatok fel
katonának, veszedelemben az édes haza.</p>
<p>Újból rágyújtott a cigány a viharos nótára. <span class=
"pagenum"><a name="Page_9" id="Page_9">-9-</a></span></p>
<p>Az emberek sorjában az asztal elé járultak, bemondván a nevüket,
kezet fogtak a strázsamesterrel, átvették tőle a salláriumot, s
egy-egy veres sapkát nyomtak a fejükbe.</p>
<p>A nótárius és egy írástudó közvitéz szorgalmasan körmölte a
lajstromot. Egy öreg anyó keservesen zokogott s egyben nagyokat
püffentett az unokája hátába, mert tizennégy éves kölyök létére az
ő engedelme nélkül fölcsapott. A még mindig nyalka Sáriné
hatvanéves urát <i>piszkolta</i>, azzal fenyegetvén emberét, hogy
mindennap megcsalja, amíg odalesz. Nevettek rajta, csak Sáry volt
komoly.</p>
<p>– Eleget megcsaltál, de most meg fogod magadat becsülni, mert
jól tudod, hogy megver az Isten, ha honvéd urad ellen vétkezel.</p>
<p>A nyelves menyecske zokogásba tört ki, úgy búgott, mint egy
szerelmes galamb.</p>
<p>Két óra mulva zászló alatt állott a falu aprajanagyja, a tizenöt
éves gyermektől a hatvanéves emberig.</p>
<p>És szólt a zene, rengett a tánc. Reszketett a levegő a harci
kedv riadalmától.</p>
<p>Balázs fiú az udvar egy rejtett zugában csendesen sirdogált.
Csak egy évvel lenne öregebb, hogy ő is elmehetne a többiekkel,
atyjával, hősi útra hont védeni!… <span class="pagenum"><a name=
"Page_10" id="Page_10">-10-</a></span></p>
<h3>IV.</h3>
<p>Másnap útnak indult a falu összetoborzott legénysége Szolnoknak,
hogy ott magára vegye a felszerelést.</p>
<p>Balázs fiú sehogysem akart az apja nyakáról leszakadni.</p>
<p>– Vigyen magával, édesapám! Elbírom a puskát és a kardot,
dicsőség kell nekem.</p>
<p>Az apa egy ideig eszébe beszélt a fiának, de hogy ez folyvást
csak rimánkodott, belevágott a levegőbe:</p>
<p>– Hát gyere fiam!</p>
<h3>V.</h3>
<p>Az ellenséges előörs meglepte az alvó harmadik századot a
hajnali szürkületben. Egy rengeteg német a zűrzavarban kicsikarta a
magyar zászlót a zászlótartó kezéből s elszaladt vele.</p>
<p>– Utána, fiúk! – riadt fel Bélyi hadnagy, az elővéd parancsnoka
a súlyos, szégyenletes pillanat első döbbenetében. Senki se
mozdult. Minek a biztos halál torkába rohanni a siker minden
reménye nélkül? Vért ontani haszontalanul!</p>
<p>A hadnagy úr maga is belátta fölbuzdulása hiábavalóságát: a
helyzet úgy diktálta, hogy visszavezényelje félszázadát a zászlóalj
zöméhez. <span class="pagenum"><a name="Page_11" id=
"Page_11">-11-</a></span></p>
<p>Ekkor kilépett a glédából Balázs fiú.</p>
<p>– Hadnagy uram, én visszahozom a zászlót.</p>
<p>A fiatal tiszt, maga is félig-meddig gyermek, meghatottan nézett
le a hős fiúra.</p>
<p>– Glédába, öcsém, a zászló elveszett.</p>
<p>– Nem veszett el!</p>
<p>S parancs ellenére nekivág a Ráskay-gyerek az ellenséges
harcvonalnak.</p>
<p>Ott a balszárnyon egy öreg hadnagy atyai szívében meghűl a vér,
de nem rendeli vissza fiát, csak összeteszi kezét és imádkozik –
Ráskay Gáspár… Surrognak, süvöltenek az ellenséges golyók
köröskörül.</p>
<p>A hadnagy int a kardjával.</p>
<p>Az elővéd hasravágja magát. Úgy nézi, lesi mindenki, mikor esik
el az ő hős kis pajtásuk, a ki ostoba gyermekésszel a biztos
halálba rohant.</p>
<p>Nem esett el. A magyarok Istene ráküldte védőangyalát.</p>
<p>A kis hősnek sikerült a nagy német katonát lelőnie… Szaladt a
zászlóval vissza az övéihez. Fennen lobogtatta a trikolórt s váltig
szavalt.</p>
<p>»Arma virumque cano, Trojae qui primus ab oris.«</p>
<p>Húsz fegyverből hullott, süvített körülötte a golyó, de egy sem
találta el. A szent zászló fennen lobogott a kezében, nyilván az
szítta magába a gyermeknek szánt halált. Bár az is igaz, hogy
<span class="pagenum"><a name="Page_12" id=
"Page_12">-12-</a></span> nem sokáig tartott a halálos zápor…
Tisztán lehetett hallani a német előörs parancsnokának
vezényszavát:</p>
<p>– Feuer einstellen! Auf Kinder schiessen wir nicht! (Gyermekre
nem lövünk!)</p>
<p>Ráskay Balázs elfulva érkezett meg a zászlóval övéihez.
Egyenesen apjához szaladt. Fogyó lélekzetével alig bírta kinyögni a
lelkesedéstől:</p>
<p>– Úgy-e, édesapám!</p>
<p>Komoly és büszke volt, mint egy ötvenéves férfi.</p>
<p>– Az ám, fiam – motyogta az apa s boldogságában hangosan
zokogott, mint egy tizennégy éves gyermek.</p>
<h3>VI.</h3>
<p>Bélyi hadnagy kivette a zászlót a hős fiú kezéből s háromszor
meghajtotta az ellenség előtt, amely gyermekre lőni nem akart.
Aztán visszaadta annak, akit legjobban megilletett:</p>
<p>– Tied a zászló, Ráskay Balázs, tartsad!</p>
<hr class="chap" />
<p><span class="pagenum"><a name="Page_13" id=
"Page_13">-13-</a></span></p>
<h2>KÁNTOR KATICA.</h2>
<h3>I.</h3>
<p>A fiatal Sándor grófnak eszébe jutott, hogy bebarangolja a
falut, kis diákkori emlékei tanyáját, amelybe idestova tíz
esztendeje, hogy be nem tette a lábát. Megnézi a haranglábat, amely
alatt annak idején birkózó-versenyt rendezett a parasztfiúkkal,
sorjába két vállra fektetvén az ifjú nemzedék valamennyi
kitünőségét, Sőter Gyurkát kivéve, mert Gyurka őt vágta a
földhöz…</p>
<p>Egyszeribe megelevenedett képzeletében régi vetélytársa szinte
feledésbe veszett egyénisége. Mert vetélytársak voltak minden
tekintetben. Nem lehet megállapítani, melyiküknek volt nagyobb a
tekintélye a mezítlábas gyermektársadalom előtt. Gyurkától talán
jobban féltek az apró süvölvények (mert ő mindjárt ütött, ha nem
tetszett neki valami); benne ellenben alighanem csak a földi
hatalom egyik közelfekvő exponensét tisztelték a <span class=
"pagenum"><a name="Page_14" id="Page_14">-14-</a></span>
kurtagatyás gyerekek: a méltóságos úrficskát, a lakkos topánkában
járót, a ponnytulajdonost. Ő volt a konzul, Gyurka a tribunus
plebis, aki a kisebb akaratú konzul nyakára nőtt.</p>
<p>Azután egy leányt szerettek Sándor és Gyurka: Kántor Katicát. A
szerelmi versenyben már határozottan a konzul úrfi volt felül, mert
jobban győzte nyalánksággal a néptribun úrfinál. Tortával s
Kugler-bonbonnal traktálta ideálját, holott Gyurkának csak
medvecukorra tellett…</p>
<p>Ugyan mi lett Gyurkából? Mi a kis nyalafántos Katicából, akinek
a szeme olyan kék volt, mint a májusi ég? Megházasodott-e Gyurka?
Férjhez ment-e Katica?… Megtudja. Mindenekelőtt meglátogatja az
öreg Timkót, régi, nyugalmazott kerülőjüket, aki negyvennyolcban a
Rózsa Sándor századában ólomgömbös karikásostorral lyukasztgatta a
hazaáruló rácok koponyáját, de egészen bevált becsületes embernek
is, atyjának sohasem volt nála hűségesebb, megvesztegethetetlenebb
cselédje. Timkó mindent tud, ami a faluban negyvennyolc óta
történt: a százados ember majd elmeséli neki apróra az utolsó
évtized krónikáját.</p>
<p>Sándor gróf nyakába vette finommívű angol vadászfegyverét,
átszelte a parkot toronyirányban s úttalan utakon, árkon-bokron
átszökdösve behatolt a falu szívébe, a piacra, ahol a keresztény
katolikusok <span class="pagenum"><a name="Page_15" id=
"Page_15">-15-</a></span> büszke temploma állott, szemben az
evangélikus reformátusok szerény imaházával s a hozzátartozó törpe
haranglábbal.</p>
<p>Sándor emlékezett rá, hogy atyja, a hitbizományos úr, ezen a
tájon vett házat ötven éven át hűséges szolgájának, a rettenetes
erejű Timkónak. Kérdezősködnie se kellett, hamarosan ráakadt a
keresett portára emlékezet után.</p>
<p>A kilencven éves aggastyán ott ült a háza elé lebuktatott
fatörzsön és békésen pipált. Sándor elérzékenyedett a még tíz évvel
ezelőtt is szálfenyő tartású s most szinte múmiaszerűen
összezsugorodott öregember láttán.</p>
<p>– Öreg Timkó, emlékszik-e még reám?</p>
<p>A rácok hajdani réme lassan eszmélt. Feje megmozdult az üde
emberi hangra, üres, alvadó szeme keresgélt, ébredezett… Egyszerre
megelevenedett susinka arca, barázdái között derengeni kezdett ős
paraszti lelke régi fényessége: mosolygott. Ülve maradt, de a pipát
ösztönszerűleg kivette szájából, kalapját is le a fejéről.
Motyogott valamit, aminek nem volt értelme.</p>
<p>A fiatal úr szelíden vállára tette kezét.</p>
<p>– Látom, hogy megismert, Timkó bácsi; örülök, hogy jó
egészségben láthatom viszont.</p>
<p>Az aggastyánnak megjött a szava, erőszakosan pihentetett,
berozsdált agyának teljes eszmélete. <span class="pagenum"><a name=
"Page_16" id="Page_16">-16-</a></span></p>
<p>– Én még jobban örülök az úrficska látogatásának, – mondta
egyszerűen, – mert ha két nappal később jön, már nem talál az élők
között.</p>
<p>– Ugyan, ugyan, hogy beszélhet így! Elél még Timkó bácsi tíz
évig is.</p>
<p>Az öreg belebabrált a levegőbe.</p>
<p>– Azt én már jobban tudom; tegnap értem jött a Halál, még
megbirkóztam vele, de igen erős volt, nem hagyott bennem csak két
napra való szuszt, holnap estére meg fogok halni. Már szóltam is a
papnak, – magyarázta hamiskásan mosolyogva, – elgyűjjön holnap
délre az utolsó kenettel, mert nem szeretném a lelkemet az ördögre
bízni.</p>
<p>A kis gróf helyet foglalt a régi cseléd mellett a fatörzsön. Nem
hitt az előérzetben. Kilencvenéves korában – vélte – kedvenc
szórakozása az embernek az elmúlás gondolatával való
foglalatoskodás, Timkó is emez aggkori szenvedelemnek tesz eleget,
midőn halálát jóformán órára megjósolja. Elejtette a szomorú témát,
belevágott az élet közepébe.</p>
<p>– Szépen gyarapodott ez a mi falunk, mióta nem láttam – jegyezte
meg jókedvűen.</p>
<p>A százados aggastyánnak nem volt kedvére való a megjegyzése.</p>
<p>– A házak – mondotta – szebbek lettek a nagy tűz óta, de az
emberek eladták a lelküket az ördögnek. <span class=
"pagenum"><a name="Page_17" id="Page_17">-17-</a></span></p>
<p>– Hogy-hogy, öregem?</p>
<p>– Hát csak úgy, – vélte a halálra megérett ember, – hogy pénzen
árulják a pógárok azt a dicsőséget, amit Kossuth apánk a magyarnak
szerzett, tíz pengő forinton eladogatják a voksukat az első hacuka
halandónak, a császár emberének.</p>
<p>Ime, minálunk a haldokló ember is politizál… A hatvanhetes
alapon álló Sándor grófnak belefájt a szívébe Kossuth régi
katonájának keserű beszédje. Nem keresett, de nem is talált volna
rá ellenvetést. Úgy volt csakugyan még ezelőtt tíz-tizenöt évvel
is: a kuruc hagyományos büszke faluban nem akadt ember, ebsoron sem
olyan, aki engedett volna a meggyőződéséből, az ilyen meg sem
teremhetett Bárcaházán, mert a börtönviselt polgártársának
megbocsátott a bárcaházi ember, de a »császár inasának« – így
jelezték ott a kormánypárti szavazót – soha. A falu hitbizományos
ura kénytelen volt meggyőződése ellenére is népével tartani, talán
napszámost sem kapott volna különben, a méltóságának kidukáló
tiszteletadót bizonyára megtagadták volna tőle uradalma régi
jobbágyainak kevély ivadékai.</p>
<p>– Biz az szomorú, – jegyezte meg Sándor gróf csendeskén, – hogy
az emberek pénzért teljesítik polgári kötelességüket.</p>
<p>Vén Timkó erre végkép beledült a keserűségbe. <span class=
"pagenum"><a name="Page_18" id="Page_18">-18-</a></span> Szinte
lüktetett a beszédje, akár a szíve, ami ajkára kergette a
panaszt.</p>
<p>– Megveri ezeket a népeket az Isten, – folytatta, – amiért
megtagadták, akik a temetőben pihennek: apjukat, anyjukat,
testvérüket. Mán német bugyogóban éktelenkedik itt a pásztorember
is; a nyőstényje kávét iszik reggelire, ha esik az eső, paraplit
tart a feje fölé. Legénykoromban még piros csizma, virágos bársony
pruszli, száznegyvennégy pitykés lajbi volt itt a módi – ma,
dájcsot húz a cigány is a tánchelyen, ha odarendelik, mert inkább a
rézbanda kell a mai fattyas népnek, verje meg őket a magyarok
Istene…</p>
<p>A fiatal úr fájó szívvel mondott búcsút az öreg parasztnak. Az
imént jött haza az oxfordi egyetemről, sok szépet, súlyos
nemzetboldogító elméletet szítt ott fel a lelke, ám az öreg kerülő
keserű beszédje mindent összezavart benne, amit a nép haladásáról,
erőképző új intézményekről tanult… Hátha az az igaz, amit az agg
pásztor eredendő őselméje tart annak: Tisztelni kell, akik a
temetőben pihennek: az apák, anyák és testvérek ősi
szokásait!?…</p>
<p>A kék égen dicső fénnyel ragyogott Isten napja. Az ákácvirág
telelehelte a levegőt édes kábító illatával. A rügyeztető tavasz
ereje hozzáférkőzött a szívekhez, érzésbimbókat fakasztván fel
bennük: boldogító gerjedelmeket a termékeny ifjúság kebelében
<span class="pagenum"><a name="Page_19" id=
"Page_19">-19-</a></span> s békítő harmóniát a sokat szenvedett
öregekében.</p>
<p>Sándor gróf mélázva ballagott az utca porában. Egy-egy mérges
kurta kutya kigurult eléje az őrizetére bízott porta kapujából,
iszonytató lármát csapva, ám rájuk se hederített a természetükkel
ismerős fiatal úr. Ritmusos lépésben, délcegen hátraszegett fejjel
haladt előre, kalapot emelt az őt köszöntőknek, de szóba nem
ereszkedett senkivel.</p>
<p>Legények, leányok utána néztek: Be csinos az úrfi, be
kevély!</p>
<p>A kántorék háza előtt mégis megtorpant a csinos, kevély
úrfi.</p>
<p>Egy szőke leány virágot öntözött a kántorlak előkertjében.
Lenszínű hajára rátűzött a nap s sugarából fénykoszorút font a
serény hajadon fehér homlokára.</p>
<p>Sándor sok képet látott a British Museumban, a Palazzo Pittiben,
de ilyen szépre nem emlékezett. Nem akarta magát észrevétetni, hogy
tovább tartson az élvezete: megbújt egy vastag ákácfa törzse mögé.
Onnan nézte a leányt. Ringó járását, babos kartonruhája rejtelmes
lebbenését, párducdereka hajlongását, szelíd ívben előrehajló
karcsú telt nyakát.</p>
<p>Vajjon ki lehet?… A kántorék kertjében buzgólkodik, de nem
Kántor Katica. Katica tömzsi <span class="pagenum"><a name=
"Page_20" id="Page_20">-20-</a></span> gyermek volt, ez meg olyan
előkelően nyúlánk, mint Albion akármelyik vérbeli mágnásleánya,
Talán rokona a kántornak? Vagy az új kisdedóvó kisasszony?…
Megtudja. Egyszerűen meglátogatja kántorékat.</p>
<p>A fiatal gróf átrugtatott az utcán, egyenesen nekiment a
kántorporta kapujának.</p>
<p>– Jóreggelt, kisasszony! Itthon találom a kántor urat?</p>
<p>A hattyúszerű leány majd elejtette meglepetésében az
öntözőkannát. De csak látszólagos volt az elfogódottsága, inkább
csak aféle megrebbenés, idegjáték, de nem lélekzavar. Belenézett az
őt megszólító férfi szemébe hosszasan, bátran.</p>
<p>– Most nincs itthon az apám, – válaszolt mosolyogva, – de azért
csak tessék belépni; régen nem láttam a gróf urat.</p>
<p>S a vendég elé szökött a kapuba, hopkázva és negédesen, mint a
párjának behódoló őzünőcske.</p>
<p>– Ah, be megváltozott a méltóságos úr! – jegyezte meg,
összecsattantva finomszabású kis kezét.</p>
<p>Sándor gróf majd hová lett bámulatában. Honnan ismeri őt ez a
szép leány?… Apjának mondotta a kántort! Mégis a Katica lenne? Hisz
azt is meg lehetne tudni hamarosan. Bemutatkozott:</p>
<p>– Hadady Sándor gróf vagyok.</p>
<p>A leány elkacagta magát. <span class="pagenum"><a name="Page_21"
id="Page_21">-21-</a></span></p>
<p>– Hiszen tudom. Nem olyan hálátlan Kántor Katinka, hogy
megfeledkezzék az ő gyermekkori udvarlójáról, aki annyi sok
édességet hozott neki…</p>
<p>– Katica, maga az?</p>
<p>– Oh, – negédeskedett a leány, – maga meg képes volt engem
elfelejteni!</p>
<p>– Igen, igen megváltozott – mentegetődzött a fiatal úr, le nem
véve a leányról őszinte elragadtatását kifejező szemét.</p>
<p>Katicának hízelgett a tekintete. Apróka kacagás gyöngyözött
gilicetorkából s égszín szemével kacéran rákacsintott a
fiatalemberre.</p>
<p>– S hogy találja: előnyömre változtam, vagy megcsunyultam?</p>
<p>A fiatal gróf agyán hirtelenében átcikázott valamennyi szerelmi
emléke. Eszébe jutott lady Leighton, aki a legilledelmesebb
társalgás közben minden bevezetés nélkül nyakába fonta remekmívű
rózsaszín karját s szenvedélyes haraggal ellökte magától, mert
szűzies elfogódottságában késett a csókkal, amit a híres oxfordi
özvegy éhes ajka tőle ölelése fejében várt… Azután a kis Maud
Burns, az ugrifüles, örökké kacagó, évődő miss, professzora leánya,
akivel piciny, édes csókokat váltott egy lépésnyire az apjától
annak háta mögött… Stefanie von Söllingen, az ostendei Sphynx, aki
az asszonyi kacérság minden trükkjét <span class="pagenum"><a name=
"Page_22" id="Page_22">-22-</a></span> eljátszotta vele, hogy
hálójába kerítse… És a színes forró emlékek, amelyek valahányszor
csak felrajzottak képzelete idézésére, mindig arcába szöktették
pezsgő, fiatal vérét, most csudálatosképen hidegen hagyták szívét.
Úgy érezte, hogy a lady, a miss, a gnädiges Fräulein ölelései,
csókjai, valamennyi kegy, amelyben nőtől valaha részesült,
összevéve sem érne fel a falusi Kántor Katica egyszerű szívének
legkisebb szerelmi bimbajával. Ha például önfeledten keblére ejtené
a leány bóbitás fejét…</p>
<p>Amilyen naiv volt a Katica bókhajhászó kérdése, olyan egyszerű
és őszinte volt az ifjú felelete:</p>
<p>– Oh, maga nagyon szép, Katica, szebb nem is lehetne talán.</p>
<p>Fülig pirultak mindketten, de nem bánták a vérük árulkodását,
nem szégyenlették szemérmetességüket. Összevillant a szemük,
ölelkezett a tekintetük. Mosolyogtak, majd hangosan nevettek,
mintha megcsiklandozta volna őket valaki.</p>
<p>A leány bátrabb volt: először ő váltotta szóra gondolatait.</p>
<p>– Én igen sokat gondoltam magára. Mindenféle bohókás kérdés
vetődött fel az elmémben…</p>
<p>– Például? – kérdezte a kis gróf, áhitattal lesve a leány
feleletét.</p>
<p>– Például: ha folytatnánk a gyermekkori cimboráskodást, vajjon
mit adna most nekem az <span class="pagenum"><a name="Page_23" id=
"Page_23">-23-</a></span> én régi kis vitézem, a Xandri, cukor és
torta helyett, ami ugyebár csak gyermeknek való?</p>
<p>– Igen, – helyeselte Sándor gróf a leány felfogását a tortáról s
egyben felelt a leánynak, – bár zavarba jött kérdése fönségesen
együgyű merészségétől, – lényegben is: – Most egyébbel kedveskednék
én magának, Katica, hogy megtartson a kegyeiben.</p>
<p>– Mivel?</p>
<p>– Azzal, a mire a leányszív vágyik.</p>
<p>– S mire vágyik a leányszív?</p>
<p>– Arra, amire az ifjú szíve.</p>
<p>Szűzösztöne megsúgta Katicának, hogy nem szabad a kérdést tovább
feszegetnie. Úgyis kitalálta az ő délceg ifjúvá serdült gyermekkori
pajtása gondolatát. Lesütötte bátor, kacér leányszemét.</p>
<p>– A virágra gondolt, úgy-e? – kérdezte ábrándosan.</p>
<p>– Igen, virágra, – füllentette a szintén észbekapott grófocska.
– Ha megengedi, küldök magának egy csokrot, vagy… hozok. Hogy
akarja, – kérdezte, – küldjek vagy hozzak?</p>
<p>– Ahogy alkalmatosabb… Talán hozzon.</p>
<p>Elváltak. Egyszerű kézfogással, mosolyogva és mégis
szomorúan.</p>
<p>Negyednap találkoztak újra az öreg Timkó temetésén. Az
aggastyánnak ugyanis nem csalt az előérzete, másnap estére meghalt,
ahogy megjósolta <span class="pagenum"><a name="Page_24" id=
"Page_24">-24-</a></span> volt. Nem is vala többé mit keresnie itt
a Földön, az ő számára kihűlt a Föld…</p>
<p>Az igért csokrot nem adhatta át Sándor Kántor Katicának a
temetési szertartás szomorú hangulatában, de megigérte, hogy másnap
elviszi neki.</p>
<p>Elvitte. Ez alkalommal elmesélték egymásnak a nagyúri fiú s a
kis polgárleány, amióta nem látták egymást, életük történetét.</p>
<p>A fiatalember elhallgatta szerelmi kalandjait. A leánynak nem
volt mit elhallgatnia. Fehér hattyú volt, aki negédes
gondtalanságban, tiszta mezben úszkált az Élettó tükörén…</p>
<p>Sándor gróf megtudta, hogy az ő régi vetélytársa, Sőter Gyurka
megkérte a Katica kezét. De a leánynak nem kellett a parasztnábob
fia. A földi gazdagságnak nem volt rá ingere, egyéb kincsekre
vágyott. Meghatározatlan ambíciók sarjadoztak szűz lelkében:
művelődési vágyak, öntudattalan esengés a szép, az előkelő
motívumok után. Rusztikus apja kimondotta rá a szentenciát, hogy
félbolond. A leány csak nevette és – tanult. Megtanult németül,
franciául, zongorázni. Ismeretterjesztő füzeteket olvasott a
művészetekről, csillagászatról, az emberi fejlődés titkáról.
Kiművelte magát, mint egy grófkisasszony. Olyat is mutatott
keményített perkálszoknyája ellenére is.</p>
<p>Szinte érthetetlen, de való, hogy a fiatal grófot inkább
lehangolta a falusi Hamupipőke csodálatraméltó <span class=
"pagenum"><a name="Page_25" id="Page_25">-25-</a></span>
műveltsége. Semmiesetre sem örült neki. Választóvonalnak érezte a
kultúrát, amit a szép leánynak szomjú lelke felszítt, nem lelki
kapocsnak. Azért nem változtak az érzései. Elárasztotta a leányt
virággal, meleg szívbekapó szavakkal, minden érzéskincsét kirakta
lábai elé. Eleinte csak minden harmad-negyednap látogatta meg, ám
hovatovább rendes mindennapi vendége lett a kántorlaknak.</p>
<p>A vén morcos kálomista templomosnak eleinte hízelgett a nagyúri
leereszkedés, később azonban észbekapott. Még megrontja az ő fehér
leányát a káprázat, ami az ifjú arisztokrata lényéből kisugárzik!
Ennek az eshetőségnek elejét kell vennie.</p>
<p>Nagy elhatározású, de kisakaratú férfi volt a kántor, nem merte
a grófot házából kitiltani. Csak a leányát szidta:</p>
<p>– Mi szándéka lehet veled annak a kékvérű kamasznak! Még
elcsavarja a fejedet s örök életedre boldogtalanná teszen!… Ne
engedd magadhoz, tiltsd ki, máris nyelvére vett a falu.</p>
<p>A leány rá se hallgatott apjára. Csupa szépnek, csupa jónak
érzett mindent, amiben a gróf úrfi által részesült, fényt, illatot
hozott Xandri a szegényes kántorlakba, valahányszor ott megjelent s
esengő tekintetével az ő lelkében elmerült…</p>
<p>Immár Xandrinak szólította szerelmesét gyermekes <span class=
"pagenum"><a name="Page_26" id="Page_26">-26-</a></span>
bizalommal, mint régen, ezelőtt tíz évvel, amikor cvikipuszit adott
neki egy kiválóan nagy habos tortaszeletért…</p>
<p>… Egyszer a szikszói vásárra ment az öreg kántor, hogy eladja
tinócskáit, mert rádült a nyomor. Katica egymagára maradt a portán…
Nemsokára megjelent Sándor gróf egy nagy virágcsokorral a
kezében.</p>
<p>Katica megkávéztatta az ő egyetlen vendégét, a cukrot saját
fehér kezével tette a csészéjébe, a hideg pampuskát is ő aprította
bele.</p>
<p>Nem lehetett megállani: a fiatal mágnás megragadta a szorgoskodó
puha leánykezet, csókolta, melengette, szívéhez szorította… A leány
büszke kis hattyúfeje a szerelmes ifjú keblére esett… És most már
nem a kezét csókolgatta az ifjú leánynak… Forró volt a Katica ajka,
mint a láva, forró és nedves… és szűz teste reszketett, mint a
nyárfalevél… és mennél jobban reszketett, annál olvatagabb lett… a
végén megsemmisült…</p>
<p>A leány legalább úgy érezte… Hogy nincs… Csak a lelke él és az
is a másé… Odaadta a fiatal grófnak mindenét…</p>
<p>Az apa, az öreg, a morcos, eladta tinócskáit a szikszói vásáron,
pénzt hozott haza, töménytelen sok bankót. Nagy volt az öröme.
Estére berúgott, nem lett volna kántor, ha be nem rúg vala egy jó
vásár után. Pedig oda lett a kedve a bortól: meglágyult
<span class="pagenum"><a name="Page_27" id=
"Page_27">-27-</a></span> kemény viharedzett lelke, könnyek
kéredzkedtek a szemébe, a virág illatától is elérzékenyedett.</p>
<p>… Magához szólította leányát, ölébe vonta, mint kis gyermeket:
úgy becézte, dudujgatta…</p>
<p>– Ne haragudjál öregapádra, én szépséges ivadékom, ha bántalak
is néha, csak jóból, aggodalomból teszem.</p>
<p>Katica sírva fakadt. Katica sohasem sírt, mindig csak
mosolygott: az apa megijedt leánya könnyeitől.</p>
<p>– Mi lelt, pelécském, tubicám? Mi fáj?</p>
<p>– Semmisem, apuskám, csak elérzékenyedtem a jóságától.</p>
<p>Az öreg nem hitt a leányának. A levegőbe meredt, mintha megállt
volna az esze… Aha! Úgy vélte, megtalálta, amit keresett, leánya
könnyeinek az okát. Hangos zokogásba tört ki.</p>
<p>– Szégyellesz engem, vén parasztmódi apádat, – kesergett, – mert
ittas vagyok!… Nem kárpállak… Igazad van… Te jobb vagy, különb
vagy, mint a szüleid: megvethetsz, csak szeress.</p>
<p>Megterhelt lelkén nem bírt tovább uralkodni a leány: elalélt
apja karjaiban…</p>
<p>Egy hétig betegeskedett Kántor Katica. A községi orvos nem tudta
a baját megállapítani: magától gyógyult meg, orvosság nélkül. Ha
csak Sándor <span class="pagenum"><a name="Page_28" id=
"Page_28">-28-</a></span> gróf nem hozott neki orvosságot. Mert
mindennap eljött az ő gyermekkori beteg kis pajtásához ezentúl
is.</p>
<p>Kár, hogy szegény apja nem sokáig örülhetett visszatért
egészségének: egy másik hét elteltével kijelentette neki a leány,
hogy elmegy. Elmegy, mert nem akar szegény apja terhére lenni.
Elszegődik házi kisasszonynak. Már talált is helyet. Az anyáról
árva Brenday grófleány sétáltató kisasszonya lesz.</p>
<p>Az öreg kántor színjózan volt, mikor a nagy újságot meghallotta:
nem sírt, csak elsápadt. Azután belevágott a levegőbe:</p>
<p>– Ha rossz dolgod volt itthon, hagyd magára öreg szülődet: tőlem
mehetsz, eredj.</p>
<p>Sírt, sokat sírt a leány, de azért elment. Magára hagyta
gyámoltalan öreg apját. Sötét volt neki a kántorporta nagyon, bár
megperzselte benne a szárnyát: a tűz, a fény volt az ő eleme.</p>
<h3>II.</h3>
<p>Kántor Katinkát Sándor gróf helyezte el Brendayéknál, miután a
leány kijelentette neki, hogy a lelke nem bírja el a képmutatás
terhét, szívgörcsöt kap, valahányszor gyanutalan apja szemébe kell
néznie… <span class="pagenum"><a name="Page_29" id=
"Page_29">-29-</a></span></p>
<p>Melegszívű, művelt nép volt a Brenday-család, apa és leánya:
igen szerették ott Katicát. Néha meglátogatta őket Sándor gróf is s
nagy volt akkor az öröm a háznál.</p>
<p>Brenday Elíz grófkisasszony ugyanis szerelmes volt a
hitbizományos úr fiába. Nem is titkolta érzelmeit. Egyszer így
szólott Kántor Katinkához, aki idővel meghitt bizalmasa lett:</p>
<p>– Mit gondol, édes Katica, komoly szándékai vannak-e Sándor
grófnak velem?</p>
<p>Katica nem tudott hazudni, azt meg nem árulhatta el a szerelmes
leánynak, hogy a gróf valójában az ő kedvéért jár a házhoz.</p>
<p>– Azt hiszem, nincsenek komoly szándékai, – válaszolta, – de még
lehetnek.</p>
<p>Elsápadt. A vér mind a szívébe szaladt attól a hirtelen
elhatározástól, ami lelkében védence kérdése nyomán megfogant.
Megölelte a grófleányt s a szemébe mosolygott mártírnyugalommal,
fölényesen.</p>
<p>– Majd én beszélek vele. Jó?</p>
<p>– Jó, jó! – S össze-vissza csókolta a kényes grófkisasszony az
egyszerű kántorleányt…</p>
<p>A legközelebbi alkalommal úgy intézték a leányok a sort, hogy
Katicával magára maradjon a gróf a nagy szalonban.</p>
<p>Sándor félremagyarázta az átlátszó taktikát. Kitárta karjait,
hogy keblére zárja az ő titkos <span class="pagenum"><a name=
"Page_30" id="Page_30">-30-</a></span> párját, a piruló, reszkető
kántorleányt. Az azonban kitért az ölelése elől.</p>
<p>– Nem, nem Xandri, nem!</p>
<p>– Miért nem? – kérdezte a megdöbbent szerelmes ember hüledezve.
– Esküszöm, hogy a feleségemmé teszem.</p>
<p>A leány elkomolyodott; mosolygós szép arca olyan szigorú és
fönséges lett, mint egy antik márványistennőé.</p>
<p>– Ne esküdjék, – intette a fiatalembert, – becsülettel nem
lehetek a felesége, mert édesatyja nem egyeznék bele. Én pedig nem
szítok visszavonást apa és fiú között. Tudom, hogy szeret, Xandri,
– folytatta, – azt is tudom, hogy igaz ember, ha kívánnám,
beváltaná szavát, csakhogy én annyira szeretem magát, nem kívánom,
hogy olyasmit tegyen, amit bizonyára megbánna később.</p>
<p>– Katinka, óh Katinka!</p>
<p>A leány megfogta a fiatalember kezét.</p>
<p>– Ne érzelegjünk, édes Xandri. Törődjünk bele a sorsunkba. Az én
sorsom, hogy leány maradjak azzal az édes szent emlékkel, amellyel
a maga szerelme örök időkre megajándékozta a lelkemet; a maga
sorsa, hogy elvegyen egy előkelő leányt s boldog családi életet
éljen gyermekeivel.</p>
<p>A fiú könnyezett; a leány végig húzta a fején lágy fehér kezét.
<span class="pagenum"><a name="Page_31" id=
"Page_31">-31-</a></span></p>
<p>– Ne sírjon Xandri, kérje meg az én jó kis Elízem kezét, mert
szereti magát. Fogadja el az én, a maga Katicája kezéből a
jövendőbelijét; ismerem, ő boldoggá fogja magát tenni s ez nagy
megnyugvás lesz reám nézve is.</p>
<p class="center">* * *</p>
<p>Ez a történet ezelőtt tizenkét évvel játszódott le úgy, ahogy
meg vagyon írva. Szinte kiment volna az eszemből, ha a minapában,
halottak napján nem találkozom vala az én régi barátommal, Sándor
gróffal s hitvesével, a szép, tökéletes Brenday Elízzel. A
temetőben láttam őket. Egy töménytelen virággal elborított
fehérmárvány-obeliszkes sírt térdeltek körül. Ők és gyermekeik,
számszerint négyen. A legkisebb csemete mindössze hároméves
lehetett, nem akart imádkozni, de az anyja rászólt:</p>
<p>– Imádkozni, pubi, mert annak, aki itt nyugszik, köszönheted az
életedet.</p>
<p>A kisfiú elfujta a Miatyánkat hiba nélkül.</p>
<p>Sándor gróf átnyúlt megértő, nagylelkű felesége kezéért s egy
meleg csókot lehelt reá.</p>
<p>… Épen arra járt a kóbor őszi szél és megbolygatta a sírvirágok
kelyhét, megzörgette a koszorúk leveleit… Mintha megelevenedett
volna a sír. Mintha a benne pihenő szép halott a szél szavával
<span class="pagenum"><a name="Page_32" id=
"Page_32">-32-</a></span> üzent volna a rajta ájtatoskodóknak hálát
és köszönetet.</p>
<p>A lerótt kegyeletadó után eltávoztak a sírtól Sándor grófék. Én
meg odamentem, hogy leolvassam a márványról, kit sirat oly őszinte
buzgó gyásszal a konvenciókhoz kötött nagyúri család:</p>
<p>Olvastam:</p>
<p>Itt nyugszik fulókércsi Kércsy Katinka… Fehér lelke 22 éves
korában szállott a mennyekbe, örök gyászára azoknak, akik ismerték
angyali lényét…</p>
<p>Egy kis imát én is elsusogtam kis Kántor Katica sírdombján.</p>
<hr class="chap" />
<p><span class="pagenum"><a name="Page_33" id=
"Page_33">-33-</a></span></p>
<h2>A RAJONGÓK.</h2>
<h3>I.</h3>
<p>A kapitány köpenyeg nélkül, mereven előrenyújtott nyakkal haladt
az utcán; kardja, miután zsebre vágta kezét, össze-vissza kalimpált
az aszfalton. A járókelők sziluettje elmosódott a sűrű, nyálkás
ködben, csak a kapitány alakja rítt ki élesen a félhomály
kaoszából, mint valami zakatoló mozdony, ami két haragos vörös
lámpaszemével belefúródik az éjszakába.</p>
<p>Az emberek megállottak a mellettük elduhogó katonatiszt láttán,
egy ideig utána néztek, aztán megcsóválták fejüket s mentek dolguk
után.</p>
<p>Csak egy törzstiszt tett kivételt, megszólította a tisztet.</p>
<p>– Kapitány úr!</p>
<p>A züllött járású férfi felocsudott, összeszedte magát.</p>
<p>– Parancsára, ezredes úr. <span class="pagenum"><a name=
"Page_34" id="Page_34">-34-</a></span></p>
<p>– Miért nem szalutál?</p>
<p>– Bocsánat, nem vettem észre ezredes urat.</p>
<p>– Nem baj – mondta a törzstiszt szelíden. – De mi lelte a
kapitány urat? Miért nem húzott bekecset, vagy legalább
köpenyeget?</p>
<p>– Nem fázom…</p>
<p>– Az lehetetlen, ilyen időben mindenki fázik.</p>
<p>– Én nem érzem a testemet. Azon túl vagyok.</p>
<p>Ahá! Ebből a feleletből egyszeribe kiokosodott a törzstiszt.
Valami lelki kín gyötri szerencsétlen alantasát. Hej, ismerte ő ezt
az állapotot.</p>
<p>– Szóm lesz önnel, kapitány úr, jöjjön velem a lakásomra.</p>
<p>A főtiszt habozott egy pillanatig.</p>
<p>– Bocsánatot kérek, sürgős dolgom van…</p>
<p>– Elég… A parancs, parancs.</p>
<p>A két katona hallgatagon haladt egymás mellett. Az öregebbik
bozontos szürke szemöldöke alól kutató pillantásokat vetett a
fiatalabbikra. Ő szólalt meg először:</p>
<p>– Hol töltötte az éjt, kapitány úr, mert azt látom, hogy nem
aludt?</p>
<p>A kapitány közömbösen felelt.</p>
<p>– Nem aludtam. Ittam, tivornyáztam, de hogy hol, arra nem
emlékszem, mindent elfelejtettem.</p>
<p>Oh, ez az abszolut letargia, világgyűlölet, az élőhalottság
maga!… Meleg vérhullám szökött <span class="pagenum"><a name=
"Page_35" id="Page_35">-35-</a></span> az öreg katona szívébe.
Ember volt: kilökte jobbját fiatal bajtársa felé:</p>
<p>– Pajtás, te szerencsétlen vagy, el a kezemet és
segítségemet.</p>
<p>Kezet szorítottak. A kapitánynak megnedvesedett a szeme. Csak
most jutott eszébe, hogy bemutatkozzék:</p>
<p>– Sóváry Géza huszárkapitány, a tizenkettedik ezredben ezredes
úrnak alásan bemutatja magát.</p>
<p>– Karay György ezredes.</p>
<p>Több szót nem váltott a két férfi, míg helyet nem foglalt az
ezredes fogadószobájában. Az öreg szivarkadobozt tolt vendége elé,
aztán csengetett.</p>
<p>– Gyújts rá, pajtás, mindjárt hozatok egy csésze teát is, hiszen
egészen meg vagy gémberedve, hiába tagadod.</p>
<p>Már nem is tagadta a fiatal tiszt: csak most kezdte igazán
érezni a testébe felszívódott hideget a fűtött szobában.
Összerázkódott; arca kigyúlt. Önkénytelenül kezére nézett: piszkos
volt a keze. Még jobban elvörösödött.</p>
<p>A házigazda észrevette zavarát s tisztában volt annak okával.
Úgy bánt vendégével, mint régi meghitt cimborával, akivel szemben
semmiféle cerimónia nem kötelez. <span class="pagenum"><a name=
"Page_36" id="Page_36">-36-</a></span></p>
<p>– Tudod mi lesz most, öregem? Ki vagy merülve: készíttetek neked
jó meleg fürdőt, aztán ledőlsz egy kerevetre s ebédig kipihened
magadat. Ebédre természetesen vendégem leszel.</p>
<p>A kapitány ennyi közvetlenséggel és szívjósággal szemben alig
tudta magát tájékozni. Felállott s lázas két kezével a kedves öreg
úr jobbja után kapott:</p>
<p>– Én nem tudom, – hebegte, – mivel érdemeltem ki tőled ezt a
kegyet… Te egész más ember vagy, mint a többi, ezredes uram… Én, ha
nem röstelleném, sírnék most, ezredes uram.</p>
<p>Az ezredes elkrákogta magát. Az ő torkát is égette a könny, a
katonának röstelleni való. El is nyelte magyarosan.</p>
<p>– Sírsz ám, a mennydörgős mennykőt! – hujjantott rá fiatal
bajtársára. – Kialszod magadat, aztán koccintgatni és nevetgélni
fogunk. Szép ám az élet, – tette hozzá, – csak meg kell érteni.</p>
<p>Az ellágyult tiszt arca egyszeribe megkeményedett. (Hogy szép az
élet! Hahaha!) Elfordította szemét és kimeredt az ablakon a ködbe.
(Neki az életet ne dícsérje senki. Az élet rút, szennyes börtön,
aki mást mond, hazudik, hipokrita.)</p>
<p>A becsengetett kutyamosó megjelent az ajtóban s haptákban várta
a parancsot.</p>
<p>– Kéretem a bárónét, készítsen nekünk villásreggelit, kedves
vendégem van, aki ebédelni <span class="pagenum"><a name="Page_37"
id="Page_37">-37-</a></span> is nálunk fog. Te pedig durrants be a
fürdőszobába: tíz perc mulva kész legyen a meleg fürdő.</p>
<p>Miska közlegény nyugtázta a parancsot s egy nívós hátra-arc után
ellépett, hogy öt perccel későbben újra megjelenjék hatalmas
ezüsttálcával kemény markában. A reggeli bőséges volt: teából,
fagyos szalonnából, tojásból s sonkából állott.</p>
<p>A tisztek derekasan hozzáláttak. Alig vették észre, hogy nyílik
az ajtó s belép rajta valaki. Karcsú, feltűnően magas feketeruhás
nő lebbent végig a neszfogó szőnyegen s hátulról szomorkás
negédességgel az ezredes vállára hajolt.</p>
<p>Az öreg úr felpattant ülőhelyéből s bemutatta a kapitányt.</p>
<p>– Sóváry Géza, kapitány, – leányom, Méray báróné.</p>
<p>A huszártiszt kezet csókolt s bocsánatért esedezett, hogy nincs
parádéban.</p>
<p>A szép asszony – nagyon szép volt: csupa méltóság és megejtő
melankólia – nem reflektált a mentegetődzésre, egyébként is igen
szótalan maradt. Teát öntött magának, amit egy sarokkereveten
költött el, cukor és sütemény nélkül. Halvány arca hajnalszínűvé
zsendült az illatos meleg italtól. Rágyújtott egy szivarkára s
belebámult annak kéklő füstfoszlányaiba révetegen, mint egy
álomjáró. <span class="pagenum"><a name="Page_38" id=
"Page_38">-38-</a></span></p>
<p>Szomorú jelenség volt a fiatal asszony, olyan megfoghatatlan,
szinte tüneményszerű. Igézett anélkül, hogy vonzott volna; testi
szépsége gyönyörködtetett, borongó lelke lehangolt… Jelenléte
megtöltötte a szobát s feszültté tette a levegőt. A két férfi
egyénisége (hiába tartotta magát tőlük távol) egyszeribe hozzá
idomult: felsőbbséges magatartásához, ünnepies halk hangjához.
Mintha statisztáltak volna neki.</p>
<p>A kapitány valami frázist keresett az általános társalgás
bevezetésére, de amint az asszonyra nézett, torkán akadt a
szava.</p>
<p>Az ezredes megeresztett egy tréfát, de belesült a csattanójába,
elszégyelte magát.</p>
<p>A hallgatag asszony végre is észrevette, hogy feszélyezi a
férfiakat: megindította a társalgást.</p>
<p>– Sóváry kapitány, én hírből rég ismerem magát.</p>
<p>– Ah!…</p>
<p>Az asszony nem elégítette ki a férfiak kíváncsiságát, felállott
s megkínálta a fiatal tisztet a maga szivarkáiból:</p>
<p>– Gyújtson rá, ez jobb, mint az apámféle: török. Szereti a
törököket?</p>
<p>A kapitány elfogadta a szivarkát és felelt volna, de a báróné
nem hagyta szóhoz jutni, ismét új húrba kapott. <span class=
"pagenum"><a name="Page_39" id="Page_39">-39-</a></span></p>
<p>– Hogy ízlik a tea? Törökösen szereti a kávét, vagy
magyarosan?</p>
<p>Azt gondolta magában a kapitány: ez a nő olybá veszi őt, mint
valami unott fejedelemasszony a nála tisztelgő
Vöröskereszt-küldöttséget, foglalkozik vele, mert kötelessége, de
legjobb szeretné észre sem venni. Megilletett férfiúi önérzete
kissé megbolygatta amúgy is feszült idegeit s fanyar mosolyt csalt
ajakára. Nem felelt az asszony utolsó kérdésére dacból, mert az
előbbiekre nem felelhetett.</p>
<p>A báróné nem törődött vele, megtöltötte atyja kiürült
teáscsészéjét, aztán visszaült helyére.</p>
<p>Abban a pillanatban kiszólították az ezredest valami hivatalos
ügyben. A kapitány és a báróné magukra maradtak. Egymásra néztek.
Csupa kérdés volt a tekintetük.</p>
<p>– Honnan ismer, báróné? Ki beszélt kegyednek rólam? – kérdezte a
kapitány.</p>
<p>– Szenessy Magda.</p>
<p>A báróné éles hangsúlyozással ejtette ki a nevet s vizsga
szemmel leste felelete hatását. De nem volt annak semmi hatása a
kapitányra… Hogy ő nem ismeri Szenessy Magdát, legalább is nem
emlékszik reá. Az asszonynak tágra nyilt a szeme.</p>
<p>– Nem ismeri? Szenessy Magdát? Az lehetetlen.</p>
<p>– Miért lehetetlen? Én sohasem mondtam valótlanságot…
<span class="pagenum"><a name="Page_40" id=
"Page_40">-40-</a></span></p>
<p>Érdes volt a férfi szava, szinte kihívó.</p>
<p>Az asszony felállott. Mondani akart valamit, de meggondolta
magát. Visszaereszkedett székébe s mint aki nem tud mihez fogni,
zavartan, tájékozatlanul jártatta szemét köröskörül, csak a
kapitányt kerülte ki a tekintete.</p>
<p>Azt most már végkép ingerültté tette az asszony sajátságos
modora. Elhatározta, hogy nem hagyja magát.</p>
<p>– Bocsánat, báróné, adósom a felelettel. Miért kell nekem
ismernem Szenessy Magdát? Mi közöm hozzá? Mit hallott tőle
rólam?</p>
<p>A báróné klasszikus feje hátracsuklott, mintha arculütötték
volna. A fiatal tiszt határozott, szinte parancsoló hangja megtörte
márványos merevségét. Elvesztette az egyensúlyt. Válasza még
fölényes volt, de a hangja már ingadozott.</p>
<p>– Mit faggat, kapitány úr? Szegény Magda meghitt barátném volt,
szíve rámbízott titkait úgy sem árulhatom el.</p>
<p>Csak ámult a tiszt.</p>
<p>– A báróné szavai oly rejtélyesek, – konstatálta, – mintha azt
imputálnák nekem, hogy szerepet játszottam barátnője szívvilágában.
Mintha vádolnának!</p>
<p>Az asszony ismét felállott. Ellépett a tiszt mellett s anélkül,
hogy szemébe nézett volna, tétován, akadozva felelt: <span class=
"pagenum"><a name="Page_41" id="Page_41">-41-</a></span></p>
<p>– Senkit sem vádolok. A férfi mind egyforma… Különben ne
bolygassuk a halottak nyugalmát… Ő már túl van a szenvedéseken s
önnek, úgy látszik, nyugodt a lelkiismerete… Rendben van minden: a
föld tovább forog…</p>
<p>És kisuhant a szobából.</p>
<p>A magára hagyott tiszt úgy érezte magát, mint aki önhibáján
kívül a vádlottak padjára került s nem tud alibit bizonyítani.
Összeszedte minden emlékezőtehetségét, de a Szenessy Magda képét
nem tudta felfedezni emlékei között. Meggyűlölte a tragikaképű szép
asszonyt, aki oly kíméletlenül beletaszította a kínos
bizonytalanságba. Vérig sértették szavai: a férfi mind
egyforma:</p>
<p>A huszártiszt tépelődéseinek az ezredes belépése vetett
véget.</p>
<p>– Pajtás, kész a fürdőd, bujj bele és pihend ki magadat.</p>
<p>Karonfogta fiatal bajtársát…</p>
<p>A báróné nem jelent meg az ebéden. Kimentette magát: fáj a
feje.</p>
<p>A huszártiszt megtudta az apától, hogy a fiatal asszony féléve
van férjnél, de nem tudott kijönni az urával, atyja őszinte
bámulatára, aki sokra becsülte minden tekintetben elfogadható
vejét. Hazajött és megindította a válópert. Kacagó gyermek volt
férjhezmenetele előtt, de a <span class="pagenum"><a name="Page_42"
id="Page_42">-42-</a></span> házasélet leőrölte gyermeklelke
zománcát, eredendő boldogító naivsága eltűnt, mint a füst;
elvesztette a hitét. Atyját kivéve, gyűlölte a férfiakat…</p>
<p>Feketekávénál fiatal bajtársa dolgára terelte a sort a derék
ezredes.</p>
<p>– Most gyónd meg nekem: mi bajod? Gondold, hogy apád vagyok. Még
többet gondolj, azt, hogy az én bűnök szűrőjén át megtisztult
lelkem semmin sem ütközik meg, mindent igazol, mindent
megbocsát.</p>
<p>A fiatal tiszt szerfölött gőgös volt, csak annyit mondott:</p>
<p>– Unom az embereket, az egész életet. Beismerem: én vagyok a
hibás.</p>
<p>Azt, hogy előtte való napon elkártyázta a kaszinóban vagyona
romjait s tetejébe még 12.000 korona adósságot csinált, aminek
megfizetésére kétheti időhaladékot kapott, – mindezt eltitkolta a
kapitány.</p>
<p>Minek fecsegjen? – gondolta magában – Mikor úgy sem lehet rajta
segíteni. Ő már összeállította élete mérlegét. Kártyaadósságát
talán még kifizethetné valahogy, de mivel pótolja szíve nagy, nagy
ürességét?… Az utcán, a ködben elhatározta, hogy kártyaadóssága
lejárata napján főbelövi magát. Addig rendezi még rendezhető
ügyeit, hogy tűrhető emléket hagyjon maga után. <span class=
"pagenum"><a name="Page_43" id="Page_43">-43-</a></span></p>
<h3>II.</h3>
<p>A kapitány beteget jelentett s kétheti szabadságot kért.
Megkapta. Pénze nem volt: eladta értékes aranyóráját, ékszereit,
gyűrűit, képeit, bútorait. Hónapos szobát bérelt. Nem ment a
kaszinóba: bujkált az emberek elől; kis kocsmákban ebédelt, polgári
ruhában, hideg vacsoráját otthon költötte el.</p>
<p>A tökéletes nyugalom elcsendesítette zaklatott idegeit:
magábaszállásra késztette. Hidegen, félelem nélkül nézett a halál
szemébe. Pillanatra sem jutott eszébe, hogy megváltoztassa
szándékát. Igen, meg fog halni! Szabad ember. Se atyja, se anyja,
rég elköltözött az ő imádott Póli nénikéje is, aki benne és általa
élt; halála senkit sem fog szíven érinteni. Ősi vagyona pusztulását
nem fogják szemére hányni örökséghajhászó kapzsi rokonok: se
testvére, se egyéb oldalági rokona. A család kihal benne, nyilas,
törökfejes címerét megfordítják a kriptán, mihelyst annak ajtaja
utána bezáródott. A többi élők, az idegenek, akik kiszipolyozták,
meglökdösték, nem érdeklik. El sem búcsúzik tőlük. Csak az ő
édes-kedves halottainak fog istenhozzádot mondani. Atyjának,
anyjának, Póli néninek…</p>
<p>Parádéba vágta magát és kihajtatott a farkasréti temetőbe. Ott
állott a Sóváryak új családi <span class="pagenum"><a name=
"Page_44" id="Page_44">-44-</a></span> kriptája. Virágot vitt
magával a kocsijában töménytelent, koszorúkat, csokrokat,
cserép-virágot s teleaggatta, rakta, szórta velük a hideg
obeliszket s sírtakaró követ… Körülnézett. Embert nem látott a
környéken. Kocsiját kirendelte az országútra. Újra körülnézett.
Nagy, méla temetői csend. Oh, mily jó lesz, mily boldogító
belezokogni ebbe a fönséges halotti némaságba!… Egy fölrebbent
madár megelőzte. Rászállott a márványlabor tetejébe akasztott
koszorúra s énekelni kezdett. Nem félt a tiszttől, megfürdött a
virágok kelyhében, vígan ficánkolt, de szomorút csattogott.</p>
<p>A kapitány hallgatta egy darabig, aztán elriasztotta. Az ő
kegyeletének madár se legyen a tanuja… Ráborult a hideg kőre s a
virágok közé temette fejét. Halkan imádkozott, csöndesen
könnyezett.</p>
<p>– Édesanyám, szentem, édesapám, lelkem, drága nénikém, kik a
mennyekben vagytok s látjátok az én lelkemet, bocsássatok meg
nekem, megtévelyedett ártatlannak s legyetek szószólóim Isten
trónusa előtt!… Átkarolta az obeliszket, csókolta a követ
szenvedelemmel, eszeveszetten, – míg fájdalmában össze nem
esett…</p>
<p>Arra eszmélt fel, hogy a nevén szólítják. Halk hangon,
bátortalanul:</p>
<p>– Kapitány úr! Sóváry kapitány!… <span class="pagenum"><a name=
"Page_45" id="Page_45">-45-</a></span></p>
<p>Fölengedtek az elalélt ember megzsibbadt tagjai. Összeszedte
magát, könyökére támaszkodva, hátranézett.</p>
<p>A kripta vasrácsába kapaszkodva egy feketeruhás asszonyt látott…
A báróné volt, az ezredes leánya.</p>
<p>Tehát meglesték őt szent érzései gyakorlatában! – Ez volt a
halálra szánt világgyűlölő férfi első gondolata. Felszökött fekvő
helyzetéből s ellenséges indulattal, kipirult arccal támadt rá az
asszonyra:</p>
<p>– Mit keres itt? Mit bolygatja a halottak nyugalmát s a
<i>halálraszánt</i> utolsó kegyeletét!</p>
<p>Legott észrevette, hogy elszólta magát. Ez még ingerültebbé
tette, fenékig fölkavarta meghasonlott lelke gőgjét.</p>
<p>Az asszony lesütött szemmel tűrte szemrehányását.</p>
<p>– Maga engem meggyanusított, egy kétséget vetett el a lelkembe
azzal a Szenessy Magdával. Tudja meg, hogy én nem bántottam soha
senkit… Asszonyt, leányt szentnek tartottam, szentségtelen kézzel
meg nem illettem; nem csaltam, nem játszottam szívekkel… Tudja meg,
hogy én nem vagyok olyan, mint más férfi, én igaz ember vagyok,
szüleim sírjára esküszöm.</p>
<p>S két ujját esküvésre emelte az obeliszk felé. <span class=
"pagenum"><a name="Page_46" id="Page_46">-46-</a></span></p>
<p>A fekete asszony ebben a pillanatban nem volt felismerhető.
Reszketett, félt, könyörgött:</p>
<p>– Bocsásson meg, hogy meggyanusítottam. Szegény Magda, –
mentegette a tévedését, – maga miatt halt meg; azt kellett hinnem,
hogy felbiztatta a nagy, halálos szerelemre, – de most már magának
hiszek: elhiszem, hogy nem is emlékszik reá; olyan előkelő,
kiváltságos férfi, mint ön, oly könnyen megejthet egy ártatlan női
szívet, ismeretlenül a távolból is.</p>
<p>A kapitány odalett az ámulattól. A nő utolsó szavai
érthetetlenek voltak neki. Mi értelme lehet a bókjának? Ilyen
helyen, a halottak birodalmában?… És előkelő kiváltságos férfinak
mondotta! Egy ártatlan női szívet könnyű megejteni – állította.
Honnan tudja? Oly könnyen megejthető és ártatlan az ő szíve is?
Csak játssza a fölényest, a férfigyűlölőt?</p>
<p>Az ellenszenv, amit a rejtelmes asszonnyal szemben érzett,
mindenesetre engedett a katona szívében. Nem gyűlölte többé a nőben
gőgös lekicsinylőjét, hiszen elégtételt kapott tőle… Fölvette
elejtett sapkáját s egy ideig tanácstalanul maga elé meredt.</p>
<p>Az asszony le nem vette róla szemét.</p>
<p>– Bocsásson meg. Megbocsát, úgy-e?</p>
<p>– Meg… meg… Én megbocsátok mindenkinek, csak magamnak nem.
<span class="pagenum"><a name="Page_47" id=
"Page_47">-47-</a></span></p>
<p>– Adjon kezet – kérte a báróné félénken a kapitányt.</p>
<p>Az hozzálépett s megfogta az asszony remegő keztyűs kezét.</p>
<p>– Félreismertem – mondta egyszerűen.</p>
<p>– Én is magát – vallotta az asszony. – Legyünk jóbarátok, –
tette hozzá habozva s gyöngén elpirulva, – mi mindketten
szerencsétlenek vagyunk. Mi meg fogjuk egymást érteni… Támogassuk
egymást.</p>
<p>– Hogy érti?</p>
<p>Az asszony nem felelt a kérdésre, egyebet mondott:</p>
<p>– Én meghasonlottam az élettel, a rendkívülit, a nagyszerűt, a
fönségeset kerestem benne, de nem találtam meg sehol és senkiben.
Atyám az egyedüli ember, akire büszkén tudok föltekinteni.</p>
<p>Mély lélekzetet vett. Folytatni akarta, de elejébe vágott a
férfi. A nő szokatlan magatartása, az egész rendkívüli helyzet
elfelejtettek vele minden konvenciót.</p>
<p>– Mi okból hagyta el a férjét? – kérdezte. – Miért nem
szerette?</p>
<p>Cseresznyevörös lett az elvált asszony arca.</p>
<p>– Miért érdekli az magát?</p>
<p>A férfi vállat vont:</p>
<p>– Magam sem tudom, csak érdekel. Előbbi szavai adták ajkamra a
kérdést. <span class="pagenum"><a name="Page_48" id=
"Page_48">-48-</a></span></p>
<p>– Oh, – mondta a báróné szemét lesütve, – én felelek magának, ha
törődik velem, ha érdekli a sorsom, ha úgy parancsolja.</p>
<p>– Nem parancsolom, csak kérem.</p>
<p>– Menjünk innen, – kérte az asszony, – mindent elmondok.</p>
<p>A kapitány még letérdelt az obeliszk alá s halkan imádkozott.
Nem röstelte ájtatosságát az asszony előtt, aki hajlandó volt
előtte kitárni szívét. Befejezvén imáját, búcsút intett kedves
halottainak s a reá váró asszonyhoz csatlakozott.</p>
<p>– Mehetünk, ha úgy tetszik.</p>
<p>A báróné csakugyan mindent elmondott neki. Úgyszólván csak ő
beszélt a kripta kapujától a kocsiig.</p>
<p>– Én – kezdte – szerettem a férjemet. Okos, jó, szép ember, de
rendkívül közönséges; csupa forma és követelés, egyedüli törvénye a
konvenció; ellenőrizte minden lépésemet, az érzéseket, amelyek
arcomra kéredzkedtek, a gondolatomat, a lélekzetemet is. És mindent
kifogásolt rajtam, rámnehezedett mohó szerelmével és
kicsinyeskedésével, lelkem szabadságát, amelyet Istentől kaptam,
rabolta el… Csalódtam a szerelemben – fejezte be szavait.</p>
<p>– A férje nem értette meg – jegyezte meg a férfi egyszerűen,
meleg részvéttel. <span class="pagenum"><a name="Page_49" id=
"Page_49">-49-</a></span></p>
<p>– Hiszen – ismerte be a báróné – nehéz engem megérteni.</p>
<p>– Azzal én is úgy vagyok, – mondta a kapitány, – szerencsére én
még sohasem szerettem.</p>
<p>Elhallgattak; a kapitány kocsijához értek.</p>
<p>– Most elválunk? – kérdezte a katonatiszt.</p>
<p>– Ahogy akarja; én villamoson jöttem.</p>
<p>Kezet fogtak; a férfi felszállott a kocsiba.</p>
<p>A bérkocsis szárba kapta a gyeplőt.</p>
<p>– Várjon! – kérte hirtelen elhatározással az asszony. – Magával
megyek, ha nem vagyok terhére, még lenne magához egy szavam. – S
nem várva be a férfi elhatározását, mellé ült a kocsiba.</p>
<p>Egy ideig küzködött a levegővel, szelíd, leányos keble
hullámzását áhitatos, aggodalommal vegyes gyönyörrel nézte a
kapitány.</p>
<p>– Csöndesedjék, báróné; tőlem ne röstellje a szíve szavát; én
megértem magát; ön nőben az, ami én vagyok férfiban. Kerestük az
ideált s nem találtuk meg a földön, amit Istentől kaptunk,
elkallódtak lelkünk eredendő kincsei…</p>
<p>– Igen, igen, úgy van.</p>
<p>– Mi – folytatta a férfi – rendkívüli lények vagyunk,
túlfinomak, talán betegek, semmiesetre sem a földre valók…</p>
<p>– Nem, nem vagyunk a földre valók… <span class=
"pagenum"><a name="Page_50" id="Page_50">-50-</a></span></p>
<p>– Minden rút, ami van, csak az szép, ami nincs…</p>
<p>– Igen, igen, csak az szép, ami nincs…</p>
<p>– A vágy a lehetetlen, a fönséges után éltet bennünket…</p>
<p>– És, – folytatta az asszony mohón, – megbotlunk a rögben, a sár
nem a mi elemünk.</p>
<p>Újra elhallgattak. Most már nyugodt volt az asszony, mosolygott.
Derült volt a férfi arca is. Egymásba villanó tekintetük nyomán
szelíd verőfény támadt.</p>
<p>– Valamit mondani akart még nekem – törte meg a kapitány a
csendet.</p>
<p>– Igen, – mondta a báróné, – arra akartam kérni: ne intézze el a
sorsát nálam nélkül.</p>
<p>A férfi vállára fektette kezét, szembe fordult vele, igen kért a
sötét nedves szemével.</p>
<p>A férfi hirtelen elkomorodott.</p>
<p>– Ezt a kérését bajos teljesítenem. Az én sorsom meg van
pecsételve.</p>
<p>Az asszony arca nem mutatott csalódást.</p>
<p>– Már határozott?</p>
<p>– Határoztam.</p>
<p>– Akkor határozott, mikor hozzánk jött?</p>
<p>– Akkor.</p>
<p>A báróné szeles közvetlenséggel, mint valami kisgyermek, a férfi
karja alá fúrta a magáét. <span class="pagenum"><a name="Page_51"
id="Page_51">-51-</a></span></p>
<p>– Én is határoztam.</p>
<p>– Mit?</p>
<p>– Elmegyek innen.</p>
<p>A kapitány szemében kigyúlt a láng, a láng, amit az örökkévaló
Isten gyújtott meg az emberek lelkében.</p>
<p>– Hová megy? – kérdezte gyönyörtől ittasan.</p>
<p>– Ahová maga.</p>
<p>Nevettek. Nem tisztázták a homályt, ami másoknak érthetetlenné
tette volna párbeszédjüket. Ők megértették egymást. S igen boldogok
voltak.</p>
<p>Az ezredes lakására hajtattak…</p>
<p>– Apám, édes jó apám, én szeretem Sóváry kapitányt.</p>
<p>– Én is szeretem Ilona bárónét.</p>
<p>A derék öreg katona nem sokat kérdezett: megfogta leánya kezét,
s beletette a kapitányéba.</p>
<p>– Szeressétek egymást, gyerekek, semmi sem számít ezen a földön,
csak a szerelem…</p>
<h3>III.</h3>
<p>A báróné és a kapitány egymás mellett ültek az elsőosztályú
fülkében. Kéz kézben. Arcuk piros volt, ragyogott a boldogságtól.
Velük szemben egy szelídképű öreg úr mosolyogva nézte őket.
Nászutazók – gondolta magában, s ha suttogni <span class=
"pagenum"><a name="Page_52" id="Page_52">-52-</a></span> kezdett a
fiatal pár, diszkréten kinézett az ablakon.</p>
<p>– Még teljes kilenc napunk van – lehellte az asszony a férfi
ajkára.</p>
<p>– Igen, még kilenc.</p>
<p>– Akkor kezdődik a mi dicsőségünk, az örök, a halhatatlan, ami
eggyé forrasztja lelkeinket a világ végéig.</p>
<p>– Szegény emberek, s halkan kacagott a férfi, – nem tudják, mi
az igazi boldogság, mi ketten már a földön megvívjuk az eget!</p>
<p>– Mi ketten! Egyedül lehetetlen lett volna.</p>
<p>Megszorították egymás kezét görcsösen, aztán egyébről
suttogtak.</p>
<p>– Miért voltál oly hideg, mikor először láttalak? – kérdezte a
kapitány.</p>
<p>– Mert csak akkor ismertelek meg, mikor rám támadtál szegény
Szenessy Magda miatt.</p>
<p>– Megismertél akkor s mégis a faképnél hagytál?</p>
<p>– Rossz voltam, makacs; következetes akartam lenni; a sok
csalódás önhitté tett. És mert akkor már elhatároztam, hogy
megvetem a férfiakat.</p>
<p>– S mi ingatott meg elhatározásodban?</p>
<p>– Mikor szüleid sírjánál imádkoztál, összetört bennem minden
akarat; fölemeltél, megismertettél önmagammal s belepillantottam a
lelked legmélyébe, akárcsak a magam lelkébe pillantottam volna
bele. <span class="pagenum"><a name="Page_53" id=
"Page_53">-53-</a></span></p>
<p>A férfi kezet csókolt az asszonynak.</p>
<p>– Mily csodálatos is az, hogy két ily egyforma emberi lélek
legyen, mint a mienk. Én sohasem hittem ilyen csodában…</p>
<p>Róma… Az örök városban kiszállott a fiatal pár. A Szent
Péter-templomhoz legközelebb eső szállodában béreltek lakást. Két
kis virágoskárpitos lakályos szobát.</p>
<p>Másnap elmentek a pápa dómjába s örök hűséget esküdtek egymásnak
– pap nélkül. Nem mintha szükségük lett volna az esküre. Csak mert
szép volt az úgy. Úgyszólván Istennel beszélgettek.</p>
<p>A következő napokon bejárták a kozmopolisz világcsudáit: a római
dicsőség kőemlékeit, a halhatatlan művészet isteni hajlékait. Vígan
voltak, szinte ugrándozva lejtettek egymás karján, mint két boldog
vakációs gyermek. A szép, a rendkívüli, a fenséges kultuszában
irdatlan magasságokba szállott a lelkük, gondolatvilágukban
elszakadt minden olyan kötelék, amely az embert a földi röghöz
láncolja.</p>
<p>Egy napon együtt reggeliztek szállodájuk terraszán. Arcuk
ünnepiesebb volt, mint rendesen, szinte átszellemült.</p>
<p>– Már csak két óránk van, siessünk az evéssel – mondta a
férfi.</p>
<p>Az asszony nyugodtabb volt. <span class="pagenum"><a name=
"Page_54" id="Page_54">-54-</a></span></p>
<p>– Miért siessünk? Elrendeztünk mindent, ami elrendezhető volt;
szegény jó apámnak már elküldtem a levelet.</p>
<p>– De még sok beszélni valónk lesz, – vélte a kapitány, – utolsó
órámat meghitt kettesben akarom veled tölteni…</p>
<p>Fizettek s szobájukba vonultak. Újra felidézték utolsó tizennégy
napjuk emlékeit s elsajnálgatták a jó öreg ezredest, aki csak
nagynehezen egyezett bele (leánya unszolására), hogy a fiatal pár
együtt utazzék már az esküvő előtt. Persze bizott leánya
tisztaságában és a kapitány jellemében.</p>
<p>Hát abban nem hiába bízott; csak abban csalódott, hogy férj és
feleség lesznek az ő gyermekei…</p>
<p>A kapitányt ezen a ponton furdalta a lelkiismerete. De az
asszony megnyugtatta:</p>
<p>– Félrevezettük jó apánkat, igaz, – mondotta, – de azért ne
tegyünk magunknak szemrehányást. Ő igen nagy ember, fölsőbbséges
lény, ő meg fog bennünket érteni s belenyugszik a
megváltoztathatatlanba, mert nagy az ő hite.</p>
<p>A kapitány megköszönte a vigasztalást és zsebébe nyúlt órája
után.</p>
<p>– Ilonám, itt az ideje…</p>
<p>Az asszony felállott, égre emelte szemét s összekulcsolta kezét:
<span class="pagenum"><a name="Page_55" id=
"Page_55">-55-</a></span></p>
<p>– Elérkezett hát a nagy pillanat, a fönséges, a dicső! Egyetlen
barátom, köszönöm neked, hogy megváltasz s hogy az örökkévalóságba
együtt jössz velem…</p>
<p>A férfi ismét zsebébe nyúlt s egy üvegcsét vett ki onnan.</p>
<p>– Ez az – mondta elfogódottan.</p>
<p>– Biztosan hat? – kérdezte a nő.</p>
<p>– Pillanat alatt…</p>
<p>– Akkor imádkozzunk.</p>
<p>Letérdeltek egymás mellé és imádkoztak. Aztán felállottak.
Megfogták egymás kezét.</p>
<p>– Ilonám!</p>
<p>– Gézám!</p>
<p>– Egyszer, egyetlen egyszer talán megcsókolhatnánk egymást,
Ilonám.</p>
<p>Az asszony fülig pirult.</p>
<p>– Tessék.</p>
<p>S odanyújtotta meleg ajkát a férfinak.</p>
<p>Öt perc multával már hideg volt a meleg asszonyszáj. Hatott a
méreg; jól hatott: két rajongó lelket az ismeretlen Magasságokba
ragadott…</p>
<hr class="chap" />
<p><span class="pagenum"><a name="Page_56" id=
"Page_56">-56-</a></span></p>
<h2>SZERELEM.</h2>
<h3>I.</h3>
<p>A karcsú, szép asszony összegubbaszkodott a karosszékben és
reszketett, mintha fáznék. Pedig majd kicsattant az arca a
forróságtól.</p>
<p>Rónay Sándor a kandalló mellett állott sápadtan, idegesen.
Rázogatta a lábát és egy porcellánvázán zongorázott.</p>
<p>Az asszony kinézett az ablakon; a férfi loppal az asszonyt
leste. Meg akart szólalni háromszor is, de mindannyiszor torkán
akadt a szó.</p>
<p>A helyzet feszült volt. Villámos szikrák cikáztak a levegőben az
asszony és a férfi szíve között…</p>
<p>Végre is a nő törte meg a vajudó kínos csendet.</p>
<p>– Sándor, meddig marad itt?</p>
<p>A férfi szinte indulatosan utasította vissza a kérdést.</p>
<p>– Miért kíváncsi rá? <span class="pagenum"><a name="Page_57" id=
"Page_57">-57-</a></span></p>
<p>A szép nő felállott és lassan, nesztelenül, mint egy álomjáró,
az ablakhoz libegett. Forró homlokát a hideg üveghez szorította és
sírt.</p>
<p>Rónay Sándor csak nézte egy darabig, aztán hozzásietett és
megállott a háta mögött.</p>
<p>– Elza, miért sír… Elza?!</p>
<p>Elza leejtette karját. Sándor a keze után nyúlt…</p>
<p>Ebben a pillanatban egy hatalmas, feketeszakállas férfi lépett a
szalonba és megállott az ajtóban, a neszfogó vastag szőnyegen. Az
Elza férje volt, a Sándor unokatestvére. Öle tele volt mezei
virággal. Feleségének hozta a virágot, igen szerette a feleségét.
Olyan boldog volt mellette, mint valami gyermek. Folyton játszott
vele, akár egy finom kis játékkal. Most is azzal a szándékkal
lépett a szobába, hogy hozzásompolyog hátulról és befogja a szemét…
kukucs, baba! Aztán az ölébe szórja a virágot és széjjelcsókolja
finom, illatos haját…</p>
<p>Első pillanatra nem is igen értette meg Rónay Tamás a különös
helyzetet… Hogy került az ő hitvese keze egy idegen kézbe?… És
miért sírt a baba?… Ki bántotta?… És mi lelte az unokatestvérét?
Megőrült, vagy csak gazember?… Hogy lehet valaki gazember?</p>
<p>Ha hirtelen eléje toppant volna valami csuda, például az erdők
szelleme és azt mondja vala neki, hogy ezentúl tótágast fognak a
fák állani gyökérrel <span class="pagenum"><a name="Page_58" id=
"Page_58">-58-</a></span> fölfelé: kevésbé csudálkozott volna, mint
tiszta, mély lelkivilágának ilyetén borzalmas összeroppanásán…</p>
<p>Mert az volt az első érzése: a csodálkozás. De azután sem a
forró vére szenvedelme kerekedett fölül, hanem a félelem kínja.
Félt önmagától, az öccsétől, a feleségétől. Összezavarodott,
megbomlott az idegrendszere.</p>
<p>Ösztönszerűleg kitántorgott a szobából. Nesztelenül, ahogy jött.
Észrevétlenül. Az ajtót nagy vigyázva tette be maga után.</p>
<h3>II.</h3>
<p>Elza kivonta kezét a Sándoréból. Megtörülte könyeit…</p>
<p>– Sándor!</p>
<p>– Tessék?</p>
<p>– Üljön le.</p>
<p>A férfi leült. Az asszony megkerült egy zsöllét és a karjára
támaszkodott. Nagyon sápadt volt és nagyon gyöngének látszott…</p>
<p>– Sándor, én ezt megmondom az uramnak.</p>
<p>Rónay Sándor ijedten ugrott fel székéről. Az asszony
<i>eszelős</i> beszédjét nem értette meg. Csak az arca
halálsápadtságát látta, s vértelen ajka remegését. Azt hitte,
menten összeesik. Melléje ugrott, hogy fölkapja a karjába.
<span class="pagenum"><a name="Page_59" id=
"Page_59">-59-</a></span></p>
<p>– Elza! Elza!!…</p>
<p>Ám az asszony ellökte magától. Kitűnt, hogy nemhogy elfogyott
volna, de meghatványozódott az ereje. Megkeményedett a szava, a
tekintete is. Valami ijesztő emberfölötti elhatározás meredt ki a
szeméből.</p>
<p>– Sándor, – ismételte meg előbbeni fenyegetését, – én ezt
megmondom az uramnak.</p>
<p>Az erős férfinak leesett az álla.</p>
<p>– Mit? – kérdezte bambán.</p>
<p>– Azt, hogy szeretjük egymást…</p>
<p>– Képtelenség! – hebegte Sándor gyáván. – Ő nem fogja túlélni
ezt a csapást.</p>
<p>– Azt – jegyezte meg az asszony most már egész nyugodtan – előbb
kellett volna meggondolnunk.</p>
<p>– S mit kellett volna tennünk, ha meggondoljuk?</p>
<p>– Magának – válaszolt Elza határozottan – el kellett volna
valahová utaznia, örökre, mert a férfiak tudnak felejteni is, nekem
meg meg kellett volna halnom.</p>
<p>A férfi minden ízében reszketett.</p>
<p>– Én elmegyek messzire… örökre, de magának nem szabad
meghalnia.</p>
<p>– Nem is tudnék most már… ezzel a bűnnel a lelkemen – beszélte
az asszony fogvacogva. – Félek a haláltól. <span class=
"pagenum"><a name="Page_60" id="Page_60">-60-</a></span></p>
<p>Rónay Sándor sehogyse tudta követni a nőt szövevényes pszichéje
rejtelmeibe.</p>
<p>– Nem értem magát, Elza, – fakadt ki, – mi célja lehet annak,
hogy bevallja férjének a szerelmünket, azt a csudás, néma
szerelmet, amelyről mindezideig szó sem esett közöttünk, csak
kinyilt egyszerre, mint egy földöntúli virág… És – folytatta –
miért minősíti bűnnek, hogy egyetlen önfeledt pillanatban átengedte
nekem a kezét?… Belátom, – végezte szavait hévvel, – hogy el kell
válnunk örökre, mert nem állhatunk jót magunkért, de ha magunkra
vesszük ezt a martíromságot, legalább értelme legyen. Mentsük, a mi
menthető… Miért kellene összerombolnunk a szegény Tamás boldogságát
is a miénkkel együtt?</p>
<p>Az asszony szomorúan csóválta a fejét.</p>
<p>– De nem ért meg engem! Hisz éppen a Tamás boldogsága lebeg a
szemem előtt.</p>
<p>– Amikor be akarja neki vallani, hogy engem szeret?! – fakadt ki
Sándor ismét elképedve.</p>
<p>– Igen… Ha nem vallanám be, képtelen lennék a szeme közé nézni,
nem engedhetném meg, hogy megcsókoljon, nem tudnám fejemet a
párnájára hajtani… Nem tudok csalni, hazudni…</p>
<p>– És ha bevallja, – ellenvetette a férfi, – mit remél? Azt
hiszi, hogy ő meg lesz elégedve a <span class="pagenum"><a name=
"Page_61" id="Page_61">-61-</a></span> tisztasága és önfeláldozása
tudatával, mikor olyan a szíve, mint egy vulkán: minden csöpp vére
szerelemért eped?!</p>
<p>– Igen, azt hiszem.</p>
<p>– S ha nem bocsát meg magának, – aggódott Sándor a párjáért, –
ha kitör a vad ereje s lesujt a vállára?</p>
<p>– Azt ő nem teszi, – állította az asszony kipirulva, – én
nálánál erősebb férfit, nagyobb jellemet nem ismertem soha.</p>
<p>Sándornak önkénytelenül megbiggyedt az ajka.</p>
<p>– Hiszen maga szereti őt, Elza – jegyezte meg szomorúan.</p>
<p>– Nem szeretem. Ő igen nagy hozzám, csak bámulni tudom.</p>
<p>Rónay Sándor mondani akart valamit, de nem jutott hozzá…
Belépett a férj. Sápadt volt, de teljesen nyugodt. Arcáról nem
lehetett leolvasni, hogy mi megy végbe a lelkében…</p>
<p>Elza eléje szaladt. Azzal a kétségbeesett elhatározással, hogy
azonnal meggyónja neki a – titkát… De képtelen volt hangot adni.
Térdreesett.</p>
<p>Rónay Tamás fölemelte gyöngéden és megsimogatta a haját.</p>
<p>– Nos? Van valami mondani valód?</p>
<p>– Igen. Én… én…</p>
<p>Ismét torkán akadt a szó. <span class="pagenum"><a name=
"Page_62" id="Page_62">-62-</a></span></p>
<p>Ekkor előrelépett Sándor. Bátran, férfiasan, még a szemét sem
sütötte le.</p>
<p>– Tamás, – mondta egyszerűen, – én most elbúcsúzom tőletek
örökre, mert… mert szeretem a feleségedet… Máris megfeledkeztem
magamról: bevallottam neki a szerelmemet.</p>
<p>Az asszony ráemelte könnyes, riadt szemét.</p>
<p>– Igen, igen, – kérte elhaló hangon, – menjen…</p>
<p>Rónay Tamás ekkor megfogta a hitvese kezét és mélyen a szemébe
nézett.</p>
<p>– Miért küldöd? – kérdezte. – Úgy-e azért, – folytatta, be nem
várva az asszony feleletét, – mert büszke vagy, tiszta akarsz
maradni.</p>
<p>– Azért is… És azért is, mert melletted akarok maradni.</p>
<p>– De ha nem szeretsz! – jajdult fel a férj sajátságos, sikongó
hangon.</p>
<p>Az asszony leejtette fejét. Hallgatott.</p>
<p>Rónay Tamás pedig az öccse felé fordult.</p>
<p>– Itt maradsz, Sándor!</p>
<p>A fiatalember alig hitt a fülének.</p>
<p>– Miért maradjak itt?</p>
<p>– Mert el fogod venni a feleségemet – jelentette ki Tamás
ellentmondást nem tűrő hangon. – Add becsületszavadat, hogy
elveszed.</p>
<p>Az asszony ajkáról egy éles sikoly vált le.</p>
<p>– De én nem akarom! <span class="pagenum"><a name="Page_63" id=
"Page_63">-63-</a></span></p>
<p>– Parancsolom!</p>
<p>Azzal öccse kezébe tette Rónay Tamás megrémült asszonya
kezét.</p>
<p>– Esküdjetek meg, hogy egymáséi lesztek!</p>
<p>Nagy, szakállas arca rémesen merev volt. A szerelmes pár nem
mert ellenkezni az akaratával.</p>
<p>– Esküszünk…</p>
<p>Tamás helyeslőleg bólintott.</p>
<p>– Legyetek boldogok, – mondta elfuló hangon, – örök törvény:
akik szeretik egymást, egyesüljenek…</p>
<p>Azzal sarkon fordult és otthagyta a kővémeredt
szerelmeseket.</p>
<p>Alig egy perc mulva pisztolydurranás hallatszott ki a Rónay
Tamás dolgozószobájából… Aztán egy hatalmas embertest zuhanása…</p>
<hr class="chap" />
<p><span class="pagenum"><a name="Page_64" id=
"Page_64">-64-</a></span></p>
<h2>A GYERMEK.</h2>
<p>Szepessy Tivadar gróf a kandalló előtt teázik és térdét melegíti
a csúza miatt.</p>
<p>Könyv is van előtte, Schoppenhauer, de csak néha néz bele.
Inkább a maga gondjait tépegeti. A lelkét analizálja. De nem képes
tisztába jönni a problémájával, konfúzus feje váltig összetéveszti
a fogalmakat. Az előítéletet a kötelességgel, az erőszakot az
erővel, a vérbeli ösztönt a szeretettel. Általában minden érzése
ösztönszerű. Úgy ragadt rá abban a miljőben, amely a szokásokból és
hagyományokból él.</p>
<p>Az igazi élet nem törődött vele, bepólyázta a gazdagság
gondtalanságába, félredobta egy sötét sarokba és grandiózus
erőkifejtésébe részt nem juttatott neki. Elsatnyult. Semmit sem
tudott. Agya nem tudott fegyelmezni, lelkének nem termettek
eszményei.</p>
<p>Húszéves koráig tanult, harmincéves koráig lovacskázott és
bakkozott, azután megházasodott és a haza dolgával babrált húsz
esztendeig. <span class="pagenum"><a name="Page_65" id=
"Page_65">-65-</a></span></p>
<p>Hogy miért élt így, azt ő maga sem tudta volna megmondani. A
kártyát unta, a feleségét nem szerette, a hazát meg restellte
szeretni, inkább csak a királynak vágyott szolgálatára lenni, mert
ösztöne azt súgta neki, hogy az »udvar« valami nagy dolog.</p>
<p>Egyszóval olyan volt a lelke, mint a kanárikalicka, csecse
madárkák számára való, az emberi eszmények sasszárnyának
széjjelcsapta volna csak a szele is.</p>
<p>Természetesen, egy ilyen ember nem szokott gondolkozni. Még
kevésbé magába szállni. Hogy mégis magába szállott Szepessy
Tivadar, annak egy rendkívüli körülmény volt az oka: megölte a
fiát. Nem sajátkezűleg ugyan, de közvetve ő volt halálának az
oka.</p>
<p>A szerencsétlen fiú ugyanis halálosan beleszeretett egy
erdészleányba és titkon megesküdött vele. Az apja elátkozta, amit a
beteges, érzékeny lelkű fiú nem bírt elviselni. Meghasonlott az
élettel: főbelőtte magát… Egy hete temették el…</p>
<p>Hát most azt szerette volna tudni Szepessy, hogy mi ő ezek után:
gyilkos-e vagy hős? Lehet ez is, az is. A szeretetről nagy dolgok
vannak a bibliában, ott minden jó ebbe a fogalomba olvad bele. A
biblia szerint tehát gyilkos lenne.</p>
<p>Csakhogy a bibliának ellentmond az egész világ. Még a legutolsó
paraszt sem képes törvényeit <span class="pagenum"><a name=
"Page_66" id="Page_66">-66-</a></span> szószerint követni a többi
paraszt miatt, hát még az arisztokrata, akinek rettenetesen
bonyolódott társadalmi kötelességei vannak, amiket átlépni
<i>botrány</i> számba megy.</p>
<p>… Mit? Egy parasztleányt fogadjon családjába? Csak azért, mert a
fia úgy akarja? Micsoda apa lenne az, aki így őrködnék családja
fényén s fia társadalmi állásán?! Hülye vagy bitang!… Meg lehet
halni, de beteges szerelmi szeszélyből foltot ejteni a családi
címeren, pulyaság… Megmentette fiát ettől a pulyaságtól. Mint
Brutus leányát, inkább sírba fektette saját vérét… Tehát hős?!…</p>
<p>… Szepessy Tivadar körülnézett a szobában. Mintha valami neszt
hallott volna…</p>
<p>Semmi. Nyilván csak a feje zúgott. Vagy az ablak csörrent meg a
kint tomboló hózivatartól…</p>
<p>Térdét szokatlanul erősen szaggatta a köszvény. Ürességet érzett
csontjaiban. És csodálatos, éppen ez az üresség fájt neki…
Elkezdett képzelődni. Lassacskán üresnek kezdte érezni mellét,
fejét is, csak a puszta bőr maradt rajta, már csontot sem érzett
magában… És mindez az üresség fájt kegyetlenül.</p>
<p>Megutálta testét és először életében borzasztó nevetséges
pöffeszkedésnek kezdte érezni a rangját, az excellenciás címét és
minden viselt dolgát. <span class="pagenum"><a name="Page_67" id=
"Page_67">-67-</a></span></p>
<p>Eszébe jutott tavalyi nagy beszédje, amit a képviselőházban
mondott: abban sem volt semmi, csak puszta értéktelen szavak… És
hogy deklamálta azt a semmiséget! A tükörből tanulta be, kivágta a
mellét, gesztikulált!… Hülyeség!… Hülyeség!…</p>
<p>Belemarkolt ritkuló hajába. Dühös volt magára, hogy teljes
életében áltatta magát, mint valami mániákus…</p>
<p>Szepessy Tivadart az esze nem vezette nyomra, de útbaigazította
a fizikai fájdalom.</p>
<p>– Eh, – ordított fel fájdalmában, – megöltem a fiamat. Hiába
mentegetem magamat: gyilkos vagyok!</p>
<p>Fölugrott… Ismét az előbbi nesz… Az ajtóhoz vánszorgott s
kikiáltott a boltíves folyosóra:</p>
<p>– Ki az?</p>
<p>Mély csönd.</p>
<p>Újra kiáltott volna, de torkába fúlt a hang. Becsapta az ajtót,
s magára zárta. Az ablakhoz ment és hallgatódzott. A téli vihar
kísérteties süvöltése belefájt züllött idegeibe. Füle megcsendült,
zúgott a feje. A szoba levegője fojtogatni kezdte. Gondolta: ha
csak egy percre is, kinyitja az ablakot.</p>
<p>A nyitott ablakon át belemeredt a hóvak éjbe. Egy bozontos,
vinnyogó alakon akadt meg a <span class="pagenum"><a name="Page_68"
id="Page_68">-68-</a></span> tekintete. Hamarosan ráismert. Barry
volt, a bernáthegyi kutyája. Csak azt nem tudta elképzelni: miért
szűköl s miért nyugtalan az eb. Hol lehasalt, hol fölugrott és
körbe járt valamit. Mi lehetett? Kimeresztette szemét… Nagynehezen
kivette, hogy mozgott valami a kutya mellett: fölemelkedett és
ismét lehanyatlott…</p>
<p>Szepessy Tivadar eleinte azt gondolta, hogy valami állatot,
talán rókát csípett meg Barry, de csakhamar rájött, hogy e
föltevése nem valószínű. A testes, lomhamozgású Barry nyúlnak,
rókának nyomába sem ér.</p>
<p>… Mi hát?</p>
<p>Egy pillanatig gondolkozott.</p>
<p>… Hátha valami összefagyott ember? Egy gyermek talán!</p>
<p>Fölrántotta bélelt bőrkabátját s biztosság okáért zsebrevágta
forgópisztolyát. A fájdalom egyszerre kiállott köszvényes lábából,
ruganyos léptekkel az udvarra sietett.</p>
<p>Barry, a nemes állat már ott várta a kastélyajtóban. Hogy
gazdája kilépett rajta, végignyalta kezét párolgó nyelvével, aztán
rövid ugrásokkal eléje került.</p>
<p>Szepessy Tivadar követte a kutyát…</p>
<p>… Hát csakugyan egy dermedt kisgyermek, egy hét-nyolc éves
leányka feküdt a hóban… <span class="pagenum"><a name="Page_69" id=
"Page_69">-69-</a></span> Barry, amint hozzáért, óvatosan szájába
fogta és vitte a kastélyajtó felé. Úgy látszott, idáig is így hozta
valahonnan a gyermeket.</p>
<p>A grófon szégyenkezéssel vegyes meghatottság vett erőt.</p>
<p>– Mennyi erő és mennyi szív van ebben a kutyában! – dörmögte
magában. – Ez a gyámoltalanokat nem hagyja el…</p>
<p>Rászólt a nemes állatra:</p>
<p>– Barry!</p>
<p>A kutya megállott. Szepessy kivette szájából a gyermeket és az
ölébe, bőrkabátja alá rejtette… Rosszabb egy kutyánál csak nem
lehet.</p>
<p>Barry apró vakkantásokkal köszönte meg gazdája jóságát, amellyel
kis védettjét oltalmába vette, azzal egy boldog, megelégedett
nyögéssel lehasalt a kastély becsapódó ajtaja elé.</p>
<p>Szepessy szobájába vitte a gyermeket. Lefektette egy kerevetre,
aztán csengetni akart, hogy orvosért küldjön.</p>
<p>Nem volt rá szükség. Egypár pillanat alatt fölengedett a
megdermedt gyermek. Először csak megmozdult, aztán szemét nyitotta
fel. Nem beszélt, de mosolygott.</p>
<p>A gróf még soha életében nem analizált semmiféle mosolyt, de ez
a mosoly egyszerre a szívébe szállott. Ráhajolt a leánykára, s
megsimogatta sápadt arcocskáját. <span class="pagenum"><a name=
"Page_70" id="Page_70">-70-</a></span></p>
<p>– Nem fáj semmi, leányka? – kérdezte oly gyöngéden, hogy maga is
meglepődött rajta.</p>
<p>A gyermek csak mosolygott és tagadólag intett a fejével.</p>
<p>– Nem, – lehelte ki gyöngén, – csak éhes vagyok.</p>
<p>A kandalló előtt állott a teázó-asztal, rajta a szamovár és
mindenféle inyencség.</p>
<p>A gróf elkészített egy csésze teát, megcukrozta s a csésze
szélét jól megrakta harapnivalóval. Azzal leült a leányka mellé a
kerevet szélére és etetni kezdte.</p>
<p>Alig nyelt le a gyermek egypár kanállal az illatos teából,
felült a kereveten és megfogta a gróf szikár kezét.</p>
<p>– Bácsi, de jó maga…</p>
<p>Szepessy elpirult.</p>
<p>– Nem, nem vagyok jó – mormogta magában s gyöngéden elvonta a
kezét.</p>
<p>De egy pillanat mulva, a kis leány csodálkozó tekintetének
varázsa alatt, egybet gondolt, most már ő fogta meg a gyermek
kezét.</p>
<p>– Miért gondolod, – kérdezte, – hogy jó vagyok?</p>
<p>– Mert szeret.</p>
<p>– Honnan tudod? Érzed?</p>
<p>A kis leány elkacagta magát, úgy csilingelt a hangja, mint az
ezüstcsengő. <span class="pagenum"><a name="Page_71" id=
"Page_71">-71-</a></span></p>
<p>– Ha nem szeretne, – mondta folyton kacagva, – nem adna nekem
vajaskenyeret.</p>
<p>Szepessyre önkéntelenül ráragadt a gyermek nevetése. Szívét soha
nem sejtett melegség járta át. A vér megpezsdült ereiben;
egyszeribe jónak és erősnek érezte magát.</p>
<p>– Szereted a vajaskenyeret?… Egyél, leányka, egyél.</p>
<p>A gyermek vérszemet kapott.</p>
<p>– Abból a sonkásból…</p>
<p>– Itt van a sonkás…</p>
<p>– Hát az mi, abban a szép üvegben?</p>
<p>– Méz.</p>
<p>– Jaj, azt én igen szeretem.</p>
<p>A gróf fölugrott és bekent egy szelet pirított zsemlyét
mézzel.</p>
<p>– Itt a mézeskenyér…</p>
<p>A leányka megette a mézeskenyeret, aztán leugrott a kerevetről
és megcsókolta az aggastyán kezét. Aztán keresztet vetett magára, s
mint illik, szépen fölmondta a <i>kis imádságot</i></p>
<div class="poem">
<div class="stanza"><span class="i0">Aki nekünk ételt
adott<br /></span> <span class="i0">Annak neve legyen
áldott.<br /></span>
<p class="i10">Ámen.</p>
</div>
</div>
<p>Szepessy meghatva nézte a gyermeket s az imánál, miként az, ő is
összetette a kezét. Önkéntelenül. Aztán megcsókolta a gyermeket. Ez
is úgy jött: észre sem vette. <span class="pagenum"><a name=
"Page_72" id="Page_72">-72-</a></span></p>
<p>De azt már észrevette, a köszvényes lábánál fogva, hogy a kis
leány se szó, se beszéd, egyszerre csak az ölébe kúszik. Fájt a
lába, de a világért se szisszent volna fel. Ellenkezőleg, jól
eligazította a kis hízelgőt csontos térdén, hogy kényelmes helye
legyen.</p>
<p>– Nem kemény a lábam?</p>
<p>– Mamácskáé puhább volt, de azért nem igen kemény.</p>
<p>A gróf megsimogatta a gyermek kondri fejét.</p>
<p>– Hol van most a mamácskád?</p>
<p>– Az égben.</p>
<p>– És apácskád?</p>
<p>– Ő is itthagyott, ő is az égbe ment.</p>
<p>Szepessy lehajolt a gyermek arcához, valami távoli
megmagyarázhatatlan sejtelem szállotta meg szívét.</p>
<p>– Hogy hítták mamácskát?</p>
<p>– Gyöngyöcskének…</p>
<p>– Gyöngyöcskének? Az nem név, kisleányom. Hogy hítták
másképen?</p>
<p>– Csak Gyöngyöcskének.</p>
<p>– Ki hítta úgy?</p>
<p>– Apácska.</p>
<p>– És apácskát hogy hítták?</p>
<p>– Dudikának.</p>
<p>– Dudikának?! Mindenki úgy hítta?</p>
<p>– Mamácska. <span class="pagenum"><a name="Page_73" id=
"Page_73">-73-</a></span></p>
<p>– És a többi ember?</p>
<p>A leányka az aggastyánra emelte bámész kerek szemét.</p>
<p>– Ha mamácska úgy hítta, – mondta szinte szemrehányólag, – akkor
az volt a neve.</p>
<p>Szepessy Tivadart jó egy ideig némává tette a gyermek ártatlan
naivsága. Aztán ellenállhatatlan vágyat érzett kilétének
kipuhatolására.</p>
<p>… Hogy fogjon hozzá? Bármily formában kérdezte is: a gyermek
állhatatosan megmaradt amellett, hogy anyját Gyöngyöcskének, atyját
Dudikának hítták. (Hogy szerethette egymást ez a pár ember, hogy
még keresztnevüket sem hallotta tőlük a gyermekük!)</p>
<p>A gróf kíváncsisága nőttön-nőtt. Mindenképen igyekezett
hozzáférni a gyermek értelméhez.</p>
<p>– Milyen volt mamácska, kisleányom?</p>
<p>– Szép, hiszen angyal lett belőle.</p>
<p>– És apácska?</p>
<p>– Nagy és fekete.</p>
<p>– És mikor hagyott itt mamácska?</p>
<p>– Ma.</p>
<p>A grófnak szinte elállott a lélekzete.</p>
<p>– Ma? Nem tévedsz, leányka?…</p>
<p>– Nem, – felelt a gyermek és most már sírva fakadt, – tegnap
igen beteg volt mamácska, mindig nyögött és azt mondta, hogy az
égbe megy apácska után és én akkor magam leszek. <span class=
"pagenum"><a name="Page_74" id="Page_74">-74-</a></span></p>
<p>– És?…</p>
<p>– És akkor jöjjek ide a kastélyba, szeretni fognak engem. Hát
eljöttem…</p>
<p>A gróf egész valóját most már elementáris erővel fogta el az
iménti sejtelem.</p>
<p>– És apácska mikor ment az égbe? – kérdezte mohón.</p>
<p>– Mamácska azt mondta, – felelt a leányka mindig hüppögve még, –
hogy mult vasárnapon.</p>
<p>– Mult vasárnap?!</p>
<p>A gróf szívéhez szorította a gyermeket és ölelte görcsösen.</p>
<p>… Mult vasárnapon lőtte meg magát az <i>ő fia</i>…</p>
<p>Fölugrott a gyermekkel és az izgalomtól remegő hangon
kérdezte:</p>
<p>– Nem volt apácska arcán valami… valami olyan, ami nincs minden
emberen?</p>
<p>A gyermek intett fejecskéjével.</p>
<p>– Volt. Egy kis lyuk volt a homlokán, mert egyszer leesett a
lóról…</p>
<p>Nem csalt a gróf sejtelme: Dudika az ő fia volt. Tehát az a kis
leány az ölében az ő unokája… Dudika meghalt, Gyöngyöcske utána
ment bánatában s kis leányukat az ő oltalmába varázsolta a fenséges
Gondviselés.</p>
<p>Földre tette a gyermeket, nem bírt tovább érzelmeivel. Torka
megcsuklott befelé sírt könnyeitől. <span class="pagenum"><a name=
"Page_75" id="Page_75">-75-</a></span> Arcát kezébe temette s egy
asztalra borult. Aztán kitört a könnye, s hosszasan, csendesen
zokogott.</p>
<p>A kis leány eleinte megijedt az aggastyán zokogó bánatától,
később azonban bátorságot vett magának s lábujjhegyen
hozzálopódzott.</p>
<p>– Bácsi, bácsikám!…</p>
<p>S hogy nem kapott feleletet, ő is elpityeredett.</p>
<p>– Ne sírjon, bácsika…</p>
<p>… Szepessy Tivadar gróf, a büszke oligarha, aki családi gőgjének
sötét, rideg sírjába vad könyörtelenséggel lökte bele a tulajdon
édes fiát: megtörten a fájdalomtól fölemelte fejét s ölébe vonta a
síró gyermeket:</p>
<p>– Ne mondd nekem úgy, hogy: bácsika, – rebegte fuldokolva, – úgy
mondd nekem, hogy: nagyapa.</p>
<p>… Kint a zivatar elállt… A fenséges hómezővidékbe belecsahol
Barry. Pompás baritonja végigrezeg a kastélyudvaron… Aztán néma,
merő csend… Békesség a természetben, a szívekben boldogság és
nyugodalom.</p>
<hr class="chap" />
<p><span class="pagenum"><a name="Page_76" id=
"Page_76">-76-</a></span></p>
<h2>EGY KÖNNYCSEPP.</h2>
<h3>I.</h3>
<p>Morvay Tóni fel akarta emelni a fejét, de sehogy sem bírt vele.
Mintha csak oda lett volna ragadva a párnájához. Persze, mert tele
volt mindenféle szesszel és szénsavval. Fogadásból töltötte meg és
diplomát kapott érte.</p>
<p>Nevezetesen versenyivást rendeztek a fiúk egy nyilvános bálon.
Tóni fényes diadalt aratott társain, egy egész palack pezsgővel
előzte meg őket anélkül, hogy berúgott volna, amit azzal
bizonyított be, hogy a torna után még egy parázs csárdást ropott
Bibi komtesszel, a szigorú nevelésű Zárday-leánnyal s egyszer sem
lépett a lábára senkinek.</p>
<p>Nem is a pezsgő fűtött be a Tóni fejének, hanem a pálinka. Volt
ugyanis a versenyző cimborák között egy nógrádi korhely is,
bizonyos Tormásy Berti nevezetű, aki megirigyelvén a Tóni borközi
dicsőségét, pálinka-tornát proponált. <span class=
"pagenum"><a name="Page_77" id="Page_77">-77-</a></span></p>
<p>Tóni nem fért a bőrébe, elfogadta a kihívást pálinkára is. Száz
forintba fogadott Tormásyval, hogy leissza őt. És megnyerte a
fogadást. Ezért kapta a bajivói diplomát barátaitól és azt a
nehézséget a fejébe, amitől fölkelni nem tudott. Pedig kerek
huszonnégy órát aludt egyhuzamban, annyi idő alatt három hétköznapi
mámor is kimászhatott volna a fejéből. De hét palack pezsgő persze
és huszonhárom pohár pálinka a fizika törvénye szerint sem
párologhat el ennyi idő alatt.</p>
<p>De volt Tóninak a fejével egyéb baja is. Megakadtak eszének a
kerekei, nem volt képes sem gondolkozni, sem emlékezni. Nem tudta,
mi történhetett vele, legvalószínűbbnek azt tartotta, hogy valami
ügyetlen kőműves, amint egy épülő ház előtt sétált, téglát ejtett a
feje tetejére.</p>
<p>Hogy bizonyosságot szerezzen ezirányban, nagykínosan megnyomta a
villamos csengő gombját. Kaláné, jó öreg papucsos gazdasszonya
azonnal becsoszogott és Jézus Mária!-kiáltással az ágyához
lépett.</p>
<p>– Miért jajgat, Kaláné? – kérdezte Tóni. – Tán meg fogok
halni?</p>
<p>– Nem, – sápítozott a hű cseléd, – de mit mívelt a nagyságos úr
megint?</p>
<p>– Én? – utasította vissza Tóni a szemrehányást. <span class=
"pagenum"><a name="Page_78" id="Page_78">-78-</a></span> – Hát
tehetek én róla, hogy az a tégla a fejemre esett.</p>
<p>– Nem tégla esett a fejire.</p>
<p>– Hát mi?</p>
<p>– Bor van benne és pálinka, az egész szoba tele van a
gőzével.</p>
<p>– Ja úgy!…</p>
<p>Tóni elröstelte magát, de nem nagyon. Hidegvízborogatást
rakatott a tarkójára s mikor annyira jutott, hogy úgy ahogy
engedelmeskedett neki a feje, kimászott az ágyából és beleállván a
fürdőkádba, addig zuhanyozta magát, míg végrevalahára megindultak
agyának kerekei. Emlékezni kezdett a versenyivásra s undorral telt
meg a lelke.</p>
<p>Különben is hadilábon állott önmagával. Nem bírt a
természetével. Szíve tele volt érzéssel, lelke csupa eszményi
vággyal, de forró, féktelen szenvedéllyel is. S ez uralkodott
rajta. Összekülönbözött szüleivel, akiket pedig a rajongásig
szeretett, nekiment legjobb barátjainak, párbajt vívott velük, s
elidegenítette magától a menyasszonyát is. Hajszálon mult, hogy
vissza nem kérte tőle jegygyűrűjét. A társaságban az volt a híre,
hogy haszontalan, szívtelen, tivornyahős, lelketlen szoknyavadász.
<span class="pagenum"><a name="Page_79" id=
"Page_79">-79-</a></span></p>
<h3>II.</h3>
<p>Morvay Tóni kártyás is volt egyebek között. De annyira mégis
uralkodott magán, hogy csak addig kártyázott, ameddig pénzzel
bírta. Nem csinált adósságot. Igaz, hogy atyja havi ötszáz forint
zsebpénzt adott neki. Ennyiből szépen megélhet egy magános
fiatalember. De a büszkesége is visszatartotta Tónit attól, hogy
másra szoruljon. Nemhogy pénzt, de még szívességet sem kért soha
senkitől. Pénzét megszámolta minden reggel s ahhoz képest költött.
A versenyivási kampányt követő reggelen is az volt az első dolga,
hogy felöltözködvén, belenézzen a tárcájába.</p>
<p>Elképzelhetetlenül kínos meglepetés érte. Üres volt a tárcája,
egyetlen bankót sem talált benne. Elsápadt. Biztosan emlékezett rá,
hogy a bálban még négyszáz forintja volt, a költsége legföljebb
annyira rúghatott, amennyit Tormásytól fogadásban nyert; – hová
lehetett tehát a pénze? Kártyázott volna részeg fejjel? Akárhogy
erőltette az agyát: erre nem emlékezett… Meglopta volna valaki?
Talán a kocsis, aki hazaszállította? Vagy Kaláné?</p>
<p>Ez az utolsó csúnya gyanuja észretérítette. Keresztet vetett a
pénzére, hogy elkerülje azokat az apró piszkosságokat, amelyekbe
<span class="pagenum"><a name="Page_80" id=
"Page_80">-80-</a></span> ilyes nyomozatoknál könnyen beletévedhet
a jóhiszemű ember is. Nincs, hát nincs. Ergo, szerezni kell, hogy
legyen.</p>
<p>Miután sem atyjához folyamodni, sem adósságot csinálni nem
akart, egyéb választása nem volt Tóninak, minthogy eladjon vagy
elzálogosítson valamit. Az utóbbira határozta el magát. Rengeteg
küzködése volt az álszemérmével, jó egy óráig kerülgette a zálogház
környékét, míg le tudta győzni hiúságát. Feltűrte kabátja
gallérját, szemébe húzta puha kalapját, még egy utolsó pillantást
vetett az utcára, nem látja-e meg valaki ismerőse: úgy osont be a
hátsó kis ajtón, mint egy betörő.</p>
<p>Sokáig kellett várakoznia, míg rákerült a sor. Arca lángolt,
homlokán kicsapott a hideg verejték. Olyan volt, mint a hideglelős.
Szeme nyugtalanul cikázott a részint könnyelmű, részint
szerencsétlen kliensek tömegén, míg végre egy fiatal leány
csodálatosképen úgy megragadta a figyelmét, hogy nem nézett többé
máshová, szinte azt is elfelejtette, hogy hol van.</p>
<p>Tizennyolc évesnek látszó, nagy, lázas szemű s végtelenül finom
arcélű leányka volt. Ruhája fekete, arca hófehér. Kivételesen pazar
és jól gondozott hajkoronájára fekete bársonycsokor volt tűzve. Egy
vékony kis csomagot szorongatott a hóna alatt. Türelmesen, szinte
ijedten várta a sort. <span class="pagenum"><a name="Page_81" id=
"Page_81">-81-</a></span> Egyszer egy sűrű könnycsepp szivárgott a
szemébe, de nem törülte le, csak előre hajlott kissé s a könny a
földre hullott.</p>
<p>A földre hullott a leányka könnye, de nem veszett ott el
nyomtalanul. A lelke (igen: van lelke a könnynek) megszállotta a
Tóni szívét és jobban meghatotta, mintha fuldokló zokogásba tört
volna ki a zálogháznak valamennyi egyéb látogatója.</p>
<p>Már nem szégyelte magát a nyegle világfi. Egy különös, mondhatni
rejtelmes érzés azt szuggerálta beléje, hogy nincs joga pirulni
ott, ahol egy nálánál sokkal tisztább, nemesebb lény nem röstelli a
szomorúságát. Logika persze nem volt az érzésében, de hát ki is
keresne következetességet ott, ahol a lelki változásokat nem az
értelem provokálja, hanem az a titokzatos, megmagyarázhatatlan
ösztön vagy sejtelem, aminek sem oka, sem eredete nincs s nem
egyszer mégis okozatává, végzetévé lesz lelki világunknak.</p>
<p>Mikor a feketeruhás leányka átnyújtotta csomagját a korláton,
egyszeribe oly kíváncsiság vett Tónin erőt, hogy nem állhatta meg:
szinte öntudatlanul félrelökött egypár szegény asszonyt és a leány
mellé állott. Tudni akarta, mi van a csomagjában.</p>
<p>Hát biz abban igen prózai tárgyak voltak: két pár hímzett
hófehér alsó nadrág s egy ugyanolyan ing. <span class=
"pagenum"><a name="Page_82" id="Page_82">-82-</a></span></p>
<p>Ám az, aki a dolgok lényegét nem azok használati értéke szerint
ítéli meg, akár sírva fakadhatott volna a leányka fehérneműinek
láttán. A lelkek ismerőjének sok mindent elárul néha egy darabka
vászon is.</p>
<p>A szomorú kis teremtésnek két kis nadrágja és ingecskéje nagyon
is ékesen beszélt. A finom hímzett csipke rajtuk elmondta, hogy még
nem is régiben jómódban élt az ő tulajdonosuk, hófehérségük,
selyempapírbélésük megsúgta, hogy egy széplelkű, házias leányka
viselte gondjukat. A zálogházi hivatalnok brutális kezébe vette a
finom fehérneműt, széjjelbontotta a nadrágokat, kíméletlenül,
mindenki szemeláttára, azután odaszólt a leánynak hivatalos hangon,
szárazon:</p>
<p>– Négy korona… Tetszik? Nem tetszik?…</p>
<p>Vérbeborult a leányka sápadt arca. Egy pillanatra eltakarta
szemét a kezével, de hamarosan megerősítette szívét.</p>
<p>– Igen szépen kérem, – szólalt meg halk, reszketeg hangon, két
nagy fényes szemét a hivatalnokra emelve, – szíveskedjék hat
koronát adni: annyi kell.</p>
<p>– Nem lehet.</p>
<p>A leány gondolkozott egy pillanatig, aztán visszakérte a
holmiját.</p>
<p>– Megpróbálom másutt, meg kell próbálnom, <span class=
"pagenum"><a name="Page_83" id="Page_83">-83-</a></span> – mondta s
átvevén a fehérneműt, egy asztalhoz támolygott vele, hogy ismét
összecsomagolja.</p>
<p>Tóni, aki végignézte, szinte végigszenvedte az egész jelenetet,
utána akart rohanni, hogy felajánlja neki a segítségét. Az utolsó
pillanatban jutott az eszébe, hogy egy krajcárja sincs… Hirtelen
kikapta nyakkendőjéből a tűt és odadobta a hivatalnoknak.</p>
<p>– Siessen kérem, igen sürgős dolgom akadt.</p>
<p>És szívszorongva tekintgetett vissza a leánykára. Attól félt,
hogy az hamarabb kész lesz a csomagolással, mint ő a maga dolgával
s akkor el fog távozni és nem fogja többé látni soha.</p>
<p>Mély lélegzetet vett, midőn megkapta a kölcsönösszeget. Százhúsz
forintot adtak a melltűjére. A leányka éppen akkor nyitotta ki az
ajtót, Tóni utána sietett azzal a szándékkal, hogy azonnal
megszólítja. Nem talált abban semmi tiszteletlenséget. Hiszen úgy
fog vele beszélni, mint egy grófkisasszonnyal… És még sem merte
megszólítani. Pedig, szégyenére legyen mondva, nagy gyakorlata volt
az ilyesmiben: nem egyszer vetemedett életében aszfaltbetyárkodásra
is.</p>
<p>Egyszóval nem mert Tóni a leánykához közeledni. Csak követte őt,
mint az árnyék öt-tíz lépésnyire. <span class="pagenum"><a name=
"Page_84" id="Page_84">-84-</a></span></p>
<p>Az útbaeső legközelebbi zálogházba betért a leány. Tóni az
ajtóban leste. Tíz perc mulva kijött. A csomag ott volt a hóna
alatt.</p>
<p>Igy járt a leányka a harmadik zálogházban is. Arca mind
haloványabb lett, járása mind ingatagabb. Igen betegnek, igen
nyomorultnak látszott.</p>
<p>Az is volt. Egyszer el is szédült s hogy el ne essék, egy
lámpásba kapaszkodott.</p>
<p>A szánalom végre elhatározásra bírta Tónit. A beteg leányhoz
ugrott, hogy támogassa.</p>
<p>– Kisasszony – hebegte zavartan. – Kegyed rosszul lett, engedje
meg…</p>
<p>Nem folytatta. Zavarba hozta a leány rajta csüggő, csodálkozó
szeme. De még jobban a szava.</p>
<p>– Igenis, – mondta, – ha tetszik, én követni fogom önt.</p>
<p>Tóni majd leesett a lábáról.</p>
<p>– Hová? – kérdezte bambán.</p>
<p>– Ahová akarja – válaszolt a leány végtelen szomorúsággal. – Ne
féljen, tudom én azt, hogy mit jelent, ha egy ilyen előkelő úr egy
magamfajta szegény leányt az utcán megszólít.</p>
<p>– Tudja?!</p>
<p>– Tudom. És bele kell nyugodnom. Isten látja lelkemet, hogy
megpróbáltam mindent, de a <span class="pagenum"><a name="Page_85"
id="Page_85">-85-</a></span> sors nem akarja, hogy tiszta maradjak.
Nem kellek munkába senkinek. Gyengéllenek. A szemem elromlott, nem
látok vele hímezni, varrni se. Nem tudok fizetni a
háziasszonyomnak. Azt mondta, hogy ha hat koronát nem hozok neki
ma, kitesz az utcára. Már mindent eladtam, nincs egyebem, csak ez a
kis fehérneműm, de nem adnak rá, csak négy koronát. Gondoltam én
arra is, hogy a Dunába ugorjam. De nem merem megtenni. Félek, hogy
nagyon megbüntetne érte az Isten, pedig a másvilágon boldog
szeretnék lenni.</p>
<p>Heves fájdalom nyilallott a Tóni szívébe, hallatán ennek a
tragédiának, amellyel a könyörtelen Élet összetörte egy gyenge,
szűzies lénynek utolsó eszményét, kétségbevonta annak legősibb,
legszentebb jogát. S az a hősiesség, amellyel az utolsó
ingecskéjéig kitartott női becsülete megvédelmezésében, sőt ha nem
félt volna Isten büntetésétől, a halálba menekült volna a bukása
elől: egész valóját mélységes szégyenérzéssel töltötte el… De a
leány előtt nem árulta el lelke háborgását. Megállított egy üres
bérkocsit.</p>
<p>– Tessék fölszállani, mert messze lakom.</p>
<p>A leány szó nélkül engedelmeskedett. Bent a kocsiban
illedelmesen felelt a fiatalember kérdéseire, nem mutatott sem
dacot, sem gyűlöletet, csak reszketett egy kicsit. El volt szánva.
<span class="pagenum"><a name="Page_86" id=
"Page_86">-86-</a></span></p>
<h3>III.</h3>
<p>– Kaláné, a maga gondjaira bízom a kisasszonyt. Hívjon hozzá
orvost és ápolja, mint a saját gyermekét. A holmimat meg pakkolja
össze, s küldje a Hungáriába…</p>
<p>Kaláné egy szót sem értett az ura beszédjéből.</p>
<p>– Hogyan? Hát a nagyságos úr elmegy és maga helyett a
kisasszonyt hagyja itt? Nem lenne egyszerűbb, ha más lakást bérelne
a kisasszonynak, ha már erővel segíteni akar rajta.</p>
<p>– Nem, édes Kaláné, – vágta el Tóni a jó asszony szavát, – én
ezentúl nem fogok a magam kényelmére cselédet tartani, majd ha
találni fogok kedvemre való egyszerű hónaposszobát,
odaköltözködöm.</p>
<p>A hűséges vén gazdasszony sírva fakadt.</p>
<p>– Hát elcsap a nagyságos úr?</p>
<p>Tóni megsimogatta ősz haját.</p>
<p>– Dehogy csapom el, lelkem, csak az állásán változtatok. Idáig
az én cselédem volt, ezentúl a kisasszony anyja lesz.</p>
<p>Mondván, tiszteletteljesen meghajtotta magát a szép, tizennyolc
éves leánykának, akinek a rajta lévő ruháján kívül két pár
alsónadrág és egy ingecske volt mindene; – meghajolt a tivornyahős,
<span class="pagenum"><a name="Page_87" id=
"Page_87">-87-</a></span> kártyás, szoknyavadász világfi a
koldusleány szűzies fensége előtt, s anélkül, hogy csak egy ujjal
is érintette volna, távozni akart.</p>
<p>De nem engedte a leány, míg meg nem köszönte a nagylelkűségét.
Úgy köszönte meg, hogy térdre vetette magát megmentője előtt,
megragadta mind a két kezét és addig csókolta, görcsösen, míg el
nem vesztette az eszméletét.</p>
<p>Szerencsére nem öl az öröm. Erzsike, – ez volt a leányka neve, –
hamarosan kiheverte lelki válsága gyötrelmeit. Kipirosodott,
megerősödött. Tüneményes szépséggé fejlődött a jólétben és lelki
békében.</p>
<p>De Tónit soha még csak egy pillanatra se hozta kísértetbe a
szépsége. A hajdani híres szoknyahőst komoly, szigorú erkölcsű
férfivá változtatta egyetlen ragyogó könnycsepp, ami egy veszendő
koldusleányka bánatos szeméből kihullott.</p>
<p>Az úri társaság csodálkozott e hírhedt gavallér átlényegülésén.
De annak okát sohasem tudta meg.</p>
<hr class="chap" />
<p><span class="pagenum"><a name="Page_88" id=
"Page_88">-88-</a></span></p>
<h2>A SEB.</h2>
<h3>I.</h3>
<p>Bilicky Pál báró, egy kedves, incifinci gavallér, belépett az
orvos előszobájába és megcsípte az ajtónálló szobacicus állát.</p>
<p>– Itthon a doktor úr, pipus?</p>
<p>– Tessék bemenni, a fogdosást azonban elhagyhatja.</p>
<p>– Pardon, nassám, nem tudtam, hogy babája van – élcelt és
nevetett hozzá a báró. – Egyedül van az orvos úr?</p>
<p>– Az a rendelőórák alatt többnyire egyedül van.</p>
<p>– Hahaha… akkor jó helyen járok… Majd csinálok én neki
reklámot.</p>
<p>Mondván, betolta a kis karikalábú gavallér a fogadószoba
ajtaját…</p>
<p>– Szervusz, doktorkám, hogy vág a bajusz?</p>
<p>Az orvos, Béla Sándor doktor, óriási bőrszékben ült és aludt. A
feje újságlappal volt leborítva <span class="pagenum"><a name=
"Page_89" id="Page_89">-89-</a></span> a legyek ellen, lábán vörös
posztópapucs díszelgett. Nem ébredt fel a báró üdvözletére. Nyilván
holtbiztosra vette, hogy semmiféle páciens nem fogja háborgatni a
rendelőóra alatt.</p>
<p>Bilicky levette fejéről az újságlapot és belefujt a kitátott
szájába.</p>
<p>– Hé, doktor!</p>
<p>De erre már fölébredt az orvos és önkénytelenül pofonra
kanyarította a karját.</p>
<p>A báró hátra ugrott és kacagott, mint egy vásott gyermek.</p>
<p>Béla doktor, bár vagy tíz éve nem látta, azonnal fölismerte
benne régi iskolatársát.</p>
<p>– Te vagy, Pali, azaz pardon: méltóságos uram.</p>
<p>A báró pózba vágta magát.</p>
<p>– Parfaîtemant. Io sono liber baro Bilitzky de Bilitz et Biala,
a piaristák régi növendéke, jelenleg járdataposó és
bundatulajdonos.</p>
<p>– Ej-ej, – s mosolygott az orvos, – úgy látszik, nem hagyott el
a régi istenadta jókedved.</p>
<p>– Mondd – javította ki a báró – úgy, ahogy érzed: még se jött
meg az eszed?</p>
<p>– Igaz, – vallotta be az orvos joviálisan, – úgy értettem, csak
nem mertem őszintén lenni, mert azt hittem, hogy adsz valamit a
rangodra.</p>
<p>– Mi hasznom lenne belőle, drágám, – kérdezte a báró kómikus
síránkozó hangon, – mikor <span class="pagenum"><a name="Page_90"
id="Page_90">-90-</a></span> a zsidó egy garast sem ád rá? Plü
vagyok, cimborám, a potykának is több vagyona van, mint nekem.
Hiszen azért jöttem hozzád, hogy segíts a bajomon…</p>
<p>Az orvos megijedt kissé. Biztosra vette, hogy ilyen előljáró
beszédnek csak szivattyúzás lehet a folytatása. Magára rántotta a
vértet.</p>
<p>– Hja, fiam, sajnálom, de én se vagyok gazdagabb a csukánál.</p>
<p>– Hisz – vigasztalta meg a cinegelábú báró – azért jöttem
hozzád, hogy segítsek a bajodon.</p>
<p>– Az imént mintha megfordítva beszéltél volna.</p>
<p>– Jól mondod: beszéltem én amúgy is s mindenkép jól beszéltem. A
mi érdekeinket ugyanis összemadzagolta a sors.</p>
<p>– Összemadzagolta?!</p>
<p>– Igen, én belőled híres operatőrt fogok csinálni, te meg
belőlem milliomos férjet.</p>
<p>– Én? Férjet?! Belőled?!!</p>
<p>– Hát ülj le és hallgass meg.</p>
<p>– Hisz ülök.</p>
<p>– Akkor állj fel, mert úgyis le fogsz fordulni a székedről…
Lyukat fogsz fúrni az oldalamba…</p>
<p>– Lyukat? Én?!</p>
<p>– Ne ijedj meg előre, először megrendelem a lyukat, aztán
ítélkezz a józan eszemről. <span class="pagenum"><a name="Page_91"
id="Page_91">-91-</a></span></p>
<p>– Igazán kíváncsi vagyok…</p>
<p>– Hát – kezdte a báró a megrendelését – olyan lyukat fogsz az
oldalamba fúrni, mint amilyet a pisztolygolyó szokott csinálni.
Csak ne legyen egészen olyan mély, a nemes testrészekig ne érjen,
mert igen sokat tartok a nemes testrészeimről.</p>
<p>Az orvos csak ámult-bámult.</p>
<p>– Mire kell neked ez a lyuk?</p>
<p>– Mondtam, hogy házasodni akarok s anélkül nem jön hozzám a
<i>babám</i>.</p>
<p>– Lyuk nélkül?!…</p>
<p>– Igen, – válaszolt a bárócska holtkomolyan, – ő olyan
természetű. Csupa romantika és nem hisz semminek sem. Mindig azt
hajtogatja, hogy a pénzéért kellek neki, hát nem jön hozzám, pedig
megtenné, ha az ellenkezőjét be tudnám neki bizonyítani… Hát erre
kell nekem a lyuk, megmutatom neki, hogy szíven tudom lőni magamat
érte.</p>
<p>De erre már elnevette magát az orvos.</p>
<p>– És te azt gondolod, hogy belemegyek ebbe a svindlibe?</p>
<p>A bárócska kihúzta magát.</p>
<p>– De bele ám, különben kénytelen vagyok a lyukat magam
megcsinálni, még pedig igazi pisztollyal. – S jeléül annak, hogy
nem tréfál, kivette <span class="pagenum"><a name="Page_92" id=
"Page_92">-92-</a></span> zsebéből az idézett fegyvernemet s
szívének irányította csövét.</p>
<p>A doktor ijedten kapott a keze után, de a báró elugrott
tőle.</p>
<p>– Úri becsületszavamra mondom, hogy megteszem – kiabálta
rikácsolva.</p>
<p>Az orvos elsápadt. Ismerte a bárót annyira, hogy képesnek higyje
fenyegetése beváltására. Gondolkozott egy pillanatig.</p>
<p>– Vetkőzz, – mondta aztán, – eleget teszek a kívánságodnak.</p>
<p>A bárócska zsebretette a pisztolyt és szivarkára gyújtott.</p>
<p>– Köszönöm, pajtás – hálálkodott régi tanulótársának. – Nem
csalódtam benned. Csakhogy – tette hozzá – nem itt fogod nyélbe
ütni az operációt. Majd otthon, a lakásomon. Ügyesen kell
beállítani a komédiát, hogy hatása legyen… Egy óra mulva feljössz
hozzám a bicskáddal, mintha véletlenül kukkannál be régi
pajtásodhoz… Én lesni foglak az ablakból, s abban a pillanatban,
amelyben megnyomod a csöngetyűt, elsütöm a pisztolyt. Te berohansz
és a többi magától adódik: megoperálsz, összekötözöl nyakig,
belefektetsz az ágyamba, ápolót rendelsz stb. A többi már az én
gondom. Míg előkeríted az apácát, megszerkesztem a riportot: »Egy
szerelmes <span class="pagenum"><a name="Page_93" id=
"Page_93">-93-</a></span> báró öngyilkossági kísérlete…«
»Gondviselés egy zseniális fiatal műtő személyében…« Hahaha! Rövid
időn belül olyan praxisod lesz, hogy csuda…</p>
<h3>II.</h3>
<p>… Bilicky Pál, a milliomos Dóci Kata férje, belépett a Béla
Sándor dr. előszobájába. De most nem csípte meg az ajtónálló
szobaleány állát, mint ezelőtt két évvel, először, mert azóta
fölvitte Isten a doktor sorát: inast tartott szobaleány helyett,
másodszor, mert a báró is megváltozott két év alatt: abbahagyta a
bolondozást és méltósággal folytatta a rangját…</p>
<p>– Fogad a nagyságos úr? – kérdezte Bilicky az inastól s átadta
neki a névjegyét.</p>
<p>– Bejelentem méltóságodat…</p>
<p>Egy perc mulva nyílott a fogadószoba ajtaja. Bilicky belépett.
Az orvos tárt karral eléje sietett.</p>
<p>– Isten hozott, édes báróm, drága cinkosom!</p>
<p>A báró megrázta barátja kezét, de örömének kitörését nem tudta
viszonozni: szomorúan mosolygott s fáradtan lógázta a fejét…</p>
<p>– Tehát – mondta, miközben egy karosszékbe ereszkedett – híres
orvossá tettelek csakugyan!…</p>
<p>– Igen, neked köszönhetem a karriéremet – hálálkodott az orvos.
– Igaz, hogy svindli révén, dehát mundus vult decipi… Ilyen a
világ!… <span class="pagenum"><a name="Page_94" id=
"Page_94">-94-</a></span></p>
<p>– Igazad van, barátom, – hagyta helyben Bilicky, – bár csak
végig megmaradtam volna emellett az igazság mellett.</p>
<p>– Hogy érted?</p>
<p>– Meggyóntam a feleségemnek, hogy becsaptam, – vallotta be a
báró, miközben fájdalmas sóhaj tört ki a kebléből, – meggyóntam
neki s ezzel tönkretettem a boldogságomat.</p>
<p>Az orvos meghökkent.</p>
<p>– Szerencsétlen, hogy lehettél olyan könnyelmű, ha tudtad, hogy
szüksége van arra az – illuzióra?</p>
<p>– Nagyon megszerettem, – válaszolt Bilicky, – nem bírtam tovább
a rút képmutatást… Mindig azt az átkozott sebhelyet csókolgatta…
Egyszóval, végét vetettem a hazugságnak, azt hittem, annyira
megszeretett, hogy meg fog bocsátani…</p>
<p>– És?…</p>
<p>– És csalódtam. Az az asszony nem magamért szeretett engem: az
érette halálra kész férfit szerette bennem csupán… Kiábrándult
belőlem, beadta ellenem a válópört.</p>
<p>Egy könnycsepp gördült ki a szegény báró szeméből. Az orvos
joviálisan kezelte a lelki beteget.</p>
<p>– Ha csak olyan asszony, – vigasztalta őt, – nem érdemes utána
búsulnod.</p>
<p>De az csak rázta a fejét. <span class="pagenum"><a name=
"Page_95" id="Page_95">-95-</a></span></p>
<p>– Nem tudod te, mi a szerelem?!</p>
<p>Csütörtököt mondott az orvos minden egyéb igyekezete is: a bárót
nem lehetett megvigasztalni. Fogta is a kalapját, hogy búcsúzzék,
mikor a doktornak az utolsó pillanatban új ötlete kerekedett.</p>
<p>– Várj csak, – s szelíd erőszakkal leültette barátját, – egy
eszmém támadt… Még ki lehet reparálni a dolgot. Egyszerűen azt
mondod a feleségednek, hogy nem mondtál neki igazat: csak a
szerelmét akartad próbára tenni, s még ma is benned van a
golyó.</p>
<p>– Hogy-hogy? – álmélkodott Bilicky. – Azt ő úgyse hinné el.</p>
<p>– Majd elhiszi, ha látni fogja.</p>
<p>– Nem értelek…</p>
<p>– Becsempészem én azt a golyót az oldalbordád közé s egy hónap
mulva kiveszem a feleséged szemeláttára…</p>
<p>– Vagy úgy!</p>
<p>A bárócska elsuhintott a füle mellett, majd így folytatta:</p>
<p>– Köszönöm, pajtás, többet nem csalok. Tudod, – tette hozzá fájó
gúnnyal, – mióta <i>folytatom</i> a rangomat, igen komoly és
korrekt ember lett belőlem… Aztán meg, mit ér nekem most már a
feleségem szerelme, mikor tudom, hogy csak azért a <i>golyóért</i>
szeretett. Nem tudnék vele élni. <span class="pagenum"><a name=
"Page_96" id="Page_96">-96-</a></span> Imádom és mégis idegen
nekem! Tragikus dilemma ez, amit csak egyféleképen lehet
megoldani…</p>
<p>Mondván, elbúcsúzott a kis Bilicky báró régi barátjától,
hazament és megoldotta a dilemmát: szívenlőtte magát.</p>
<p>Az asszony, a szegény, beteglelkű milliomos Dóci Kata most már
megint szeretheti őt.</p>
<hr class="chap" />
<p><span class="pagenum"><a name="Page_97" id=
"Page_97">-97-</a></span></p>
<h2>HÁROM LEÁNY.</h2>
<p>Katalin letette a megrakott ezüsttálcát a levendulaillatos
abrosszal leterített diófaasztalra, aztán kiosztotta a reggelit.
Borbála kisasszony kávét kapott, pirított zsemlyével, Leona
kisasszony teát tejszínnel és mandulaperecet. Maga Katalin nem
evett; ő már kora reggel elköltötte köménymagos-leves
reggelijét.</p>
<p>A márványarcú, ezüsthajú vénleányok hallgatagon ettek,
negédesen, finom hajlású ujjal emelték szájukhoz a csészét, igen
előkelőek voltak és ildomosak. Csak Leona szürcsölt egy kicsit. Ezt
nem is állotta meg Katalin szó nélkül.</p>
<p>– Miért szürcsölsz, oh, Leona?</p>
<p>Katalin volt a jellem a három leány között, az egyéniség, a
családfő. A másik két leánynak akarata végkép beleolvadt az övébe.
Ők nem kezdeményeztek, csak engedelmeskedtek.</p>
<p>Leona elpirult és abbahagyta a szürcsölést.</p>
<p>Katalin megsimította hófehér kötényét s helyet foglalt a
biedermeyer-kanapén. <span class="pagenum"><a name="Page_98" id=
"Page_98">-98-</a></span></p>
<p>– Borbála, te körtét és diót fogsz befőzni; Leona, te a
mákszárításra fogsz felügyelni, én meg majd kimegyek a tanyára a
csépléshez.</p>
<p>Leonka szeretett jól enni.</p>
<p>– Ki fog főzni? – kérdezte bátortalanul.</p>
<p>Katalin nem válaszolt a kérdésre.</p>
<p>– Sok dolgom van, beszélnem kell Meyerrel is az eladó búza
végett. A Gyuszi száz forintját elsejéig elő kell teremtenünk.</p>
<p>Oh, a Gyuszi havi gázsija, a száz forint! Ez csakugyan komoly
dolog. Leona elszégyelte magát.</p>
<p>– Katám, drága Katám, bocsáss meg, én oly önző vagyok.</p>
<p>Katalin, a feketeszemű, fehérhajú szűz fölkelt s a Leona vállára
hajolt.</p>
<p>– Jó vagy, mint egy angyal, csak gyerek.</p>
<p>Kisietett a bolthajtásos ebédlőből, karjára fűzve kulcsos
kosarát. Égszínkék perkálruhája hangosan suhogott büszke tartású,
csontos termetén.</p>
<p>– Hova lennénk nélküle! – szólalt meg rövid szünet után Borbála.
– Ő a mi Gondviselésünk.</p>
<p>– Meg a Gyuszié – tódította Leona és sírvafakadt.</p>
<p>Borbála fejére tette kezét.</p>
<p>– Miért sírsz, Leona, te kis csacsi?</p>
<p>– Csak eszembe jutott valami.</p>
<p>– Mi? <span class="pagenum"><a name="Page_99" id=
"Page_99">-99-</a></span></p>
<p>– Az, hogy miért is vagyok a világon? Mi szükség reám!</p>
<p>Borbála kacagni akart, de csak turbékolt, mint a fáradt
galamb.</p>
<p>– Lám, milyen fantaszta vagy te, Leonka! Azt se tudod mi az
élet. Nem tudod, hogy az élet nem kényszerűség, sem nem
szükségszerűség.</p>
<p>– Hát mi? – vágott Borbála szavába Leona.</p>
<p>– Kötelesség, büntetés vagy álom… akármi, csak nem az, aminek te
gondolod.</p>
<p>– Én hivatásnak gondolom.</p>
<p>– De nem az, nem az, – állította Borbála fanatikusan, – senkire
sincs szükség ezen a földön, mindenki pótolható, még Katalin, sőt
még Gyuszi is.</p>
<p>– Oh, Borbála!</p>
<p>– Tudom, hogy rossz vagyok, – folytatta a vén leány, – de az
igazságot úgy sem lehet jósággal megcáfolni. Én nem vagyok senki,
te sem vagy senki, Katalin is csak úgy lóg a földi létben, Gyuszi
is, de ez a tudat nem fáj nekem. Mert nem mink vagyunk a hibásak,
hanem a Sors. Az akarta így. Hogy fölösleges vénleányok maradjunk,
ahelyett, hogy…</p>
<p>Borbála nem folytatta, elpirult. Leona úgy is kitalálta a
gondolatát. Neki is volt vőlegénye, ezelőtt húsz esztendővel,
Katalinnak is, nemcsak Borbálának. Ő is gondolt arra nem egyszer,
sejtelmes, <span class="pagenum"><a name="Page_100" id=
"Page_100">-100-</a></span> forró vágyakat keltő éjtszakákon, szűz
ágyában: mily dicső sora lehet a hitvesnek, a férfiboldogítónak, az
anyának, aki az örökkévaló természetnek teremteni segít! Csakhogy ő
képtelen volt bölcseleti magasságokba emelkedni, mint nénjei.</p>
<p>– Hiába áltatod magadat, Borbála – jegyezte meg, zsebkendőjével
fölszárítva könnyeit. – Azért, mert nem úgy alakult az életünk,
mint szerettük volna, még nem háríthatunk minden felelősséget a
Sorsra. A mi hibánk, ha nem vagyunk megelégedettek. Megelégedettek
lennénk, ha alkalmazkodnánk a viszonyokhoz… Az a mi bűnünk, hogy
nem tudunk beletörődni a megváltozhatatlanba. Csak Katalin… Mi
epedünk, sóvárgunk, ábrándozunk… A jövő életről gondolkozunk…
Holott itt van nekünk Gyuszi… Dolgoznunk kellene…</p>
<p>Borbála kétségbeesést kifejező kézmozdulatot tett.</p>
<p>– Nem tudunk dolgozni!</p>
<p>– Nem tudunk – ismételte szomorúan Leona.</p>
<p>Egy óriás angóramacska kikelt valahonnan a kanapé selyempárnái
közül, s körüldorombolván az asztalt, némi habozás után beleugrott
a Leona ölébe.</p>
<p>A két vénleány egészen fölvidult a kényes kandúr merész
udvarlásán. Megfogták Buksit, <span class="pagenum"><a name=
"Page_101" id="Page_101">-101-</a></span> meghempergették,
meggyomrozták a kanapén s kacagtak hozzá üdén, dallamosan, mint két
szeles felsőleány.</p>
<p>– Buksi, te édes, Buksi, te haszontalan csirkefogó!</p>
<p>Kint az ősparkban csattogni kezdett egy fülemüle. A leányok
ismergették a hangját.</p>
<p>– Ez a Sándor – vélte Borbála.</p>
<p>– Nem, – állította Leona, – ez a Gábor, csak ő tud olyan hosszú
pianós trillát.</p>
<p>– A Sándor!</p>
<p>– A Gábor!</p>
<p>Csaknem összevesztek. A másik pillanatban összecsókolództak s
kéz kézben kihopkáztak a kertbe. Virágot szedtek, Borbála piros
rózsát tűzött ősz hajába, Leona fonnyadt keblét muskátlibokrétával
ékesítette fel.</p>
<p>– Milyen pompás földszaga van a muskátlinak!…</p>
<p>– Nem vagyok nevetséges ezzel a rózsával, Leona?</p>
<p>– Nem, pompásan illik neked. Ninon de L’Enclos is rózsát tűzött
az ősz hajába.</p>
<p>– Oh, Ninon de L’Enclos!…</p>
<p>A két leány elgondolkozott… Ninon de L’Enclos… Az mindig
szeretett. S mindenki szerette őt. Nem törődött az erénnyel. S máig
fönnmaradt a neve. Sugárzik, mint a dicsőség… <span class=
"pagenum"><a name="Page_102" id="Page_102">-102-</a></span> Ők is
szépek voltak. Ők is szerettek… Őket is szerette mindenki… De
erényesek voltak. S még életükben elmult az emlékük… Vajjon
melyiküknek volt igaza? Ki volt az okosabb? Az emberebb? Az
igazabb? A bátrabb?</p>
<p>Leona elröstelte <i>tisztátalan</i> gondolatait.</p>
<p>– Jobb szeretem, hogy az vagyok, aki vagyok.</p>
<p>Fölemelte fejét, kék mártír-szeme fájó mosollyal, révetegen
kalandozott szerteszét az égen.</p>
<p>Borbála összeharapta ajkát. Hallgatott. Eszébe jutott, hogy
körtét és diót kellene befőznie.</p>
<p>– Leonka, mikor fogsz hozzá a mákszárításhoz?</p>
<p>– Majd ha te befőzted a körtéidet.</p>
<p>A két leány szinte ellenséges indulattal vált el egymástól.
Borbála a konyhába ment, feltűzte ruháját egész térdig (nem volt a
háznál tíz év óta férficseléd), blúza ujját könyökig s hozzáfogott
a munkához. De csak úgy, mint Ostoba Ágoston. Mindenbe beleártotta
magát és semmit sem csinált. Azért kipirult az arca a
tenniakarástól is. Az is szokatlan volt idegeinek.</p>
<p>Leonka meg épen tragikusan fogta fel a mákszárítást. Egy üres
zsákot akasztott a nyakába kötény helyett. És maga gereblyézte a
ponyvákra szórt mákot, hozzá se engedte nyúlni Veront, a szolgálót,
aki neki segíteni akart. <span class="pagenum"><a name="Page_103"
id="Page_103">-103-</a></span></p>
<p>– Nem értesz hozzá, Veronka… Elrontod, Veronka, erigy a
dolgodra.</p>
<p>Félóra alatt úgy kimerült, hogy finom, ápolt kezéből kiesett a
gereblye. Leült a ponyva szélére pihenni. Elaludt. Egy kósza darázs
belegabalyodott összekuszált hajába, s rengeteg zenebonát csinált.
Egy csúnya zöld dongó összemászkálta az ajkát… Erre sem ébredt fel
Leona. Csak akkor nyitotta fel szemét, midőn Sánta Palya, a falusi
levélhordó, póstatáskával a nyakában, beballagott a galambdúcos
kastélykapun s tanácstalanul megállott a fejénél.</p>
<p>Leona felriant s fülig pirulva igazított szoknyáján és haján. A
férfi közellétét megérezte álmában is.</p>
<p>– Mit hozott, Palya?</p>
<p>Palya nem igen volt beszédre berendezve. A kisasszony markába
nyomta azt, amit hozott. Egy újságot és egy levelet.</p>
<p>– Ehun…</p>
<p>– Gyuszi! – kiáltotta Leona, miután egy pillantást vetett a
levélre. – Gyuszi!</p>
<p>Borbála egy rőfös fakanállal a kezében kiszaladt a
konyhából.</p>
<p>– Gyuszi? – kérdezte s hugához szaladt lelkendezve, kikapva
kezéből a levelet.</p>
<p>A két leány összeveszett a Gyuszi levelén. Azon, hogy melyikök
bontsa fel. Végre is abban <span class="pagenum"><a name="Page_104"
id="Page_104">-104-</a></span> állapodtak meg, hogy megvárják
Katalint, hiszen neki szól a levél. A nagy esemény azonban annyira
elővette idegeiket, hogy otthagytak mákot, befőttet s szobájukba
siettek toalettet csinálni. Megmosakodtak tetőtől talpig, két óra
hosszat öltözködtek. Parádét csaptak a Gyuszi levelének. És
elfelejtettek ebédelni, mindössze egy darab kalácsot evett meg
Borbála, Leonka meg egy falat piskótát.</p>
<p>Lélekszakadva rohantak az udvarra, mikor meghallották a kocsi
búgását, amely Katalint hozta a tanyáról.</p>
<p>– Levél Gyuszitól! Gyuszi írt!</p>
<p>Katalin vévén a hírt, meg sem várta, míg megáll a kocsija,
kiugrott belőle. Megbotlott a ruhájában. Elbukott. Semmi. Véresre
horzsolta kezét. Semmi.</p>
<p>– Hol a levél?</p>
<p>– Itt a levél!…</p>
<p>Ők hárman vénleányok, fiatal pirossággal arcukon, rohantak a
nagy ebédlőbe, hogy elolvassák a Gyuszi levelét. A Gyusziét, aki
utolsó sarjadéka volt a Samarjay-családnak, akit rájuk bíztak
elhúnyt szülei; aki jogász volt Budapesten, hogy majdan miniszter
lehessen belőle, méltó utódja elődeinek, akik főispánok, híres
táblabírák, hadvezérek voltak, s akiért szívesen kiontották volna
szűz vérüket. <span class="pagenum"><a name="Page_105" id=
"Page_105">-105-</a></span></p>
<p>– Gyuszi. Oh Gyuszink! Egyetlen drága emberünk!</p>
<p>Sikongtak, pityeregtek, óbégattak, míg remegő kezükben végre
kinyilt a levél.</p>
<p>Katalin olvasott:</p>
<p>»Édes kis nénikéim!</p>
<p>Több egy hónapjánál, hogy nem írtam nektek, de amilyen jók
vagytok, hiszem, megbocsáttok nekem. Rengeteg a dolgom.
Belegurultam a társaság legeslegközepébe, ami sok mindenre kötelez.
Különösen hogy nem hagynak békét az asszonyok. Mintha csak én
lennék az egyedüli férfi a világon. Különösen Mimi komtesz bomlik
utánam, meg Bébi baronesz, meg Lilli, meg Tuska… jóformán a nevüket
sem tudom.</p>
<p>Szerelemmel csak győzném a jeut, <i>motosz</i> elég van bennem,
csak a bugyellárisom lapos. Beláthatjátok, hogy az utolsó Samarjay
nem alázhatja meg magát. Nem ihatik a más pezsgőjéből, nem
autózhatik idegen autón. Virágra is sok pénz kell s méregdrága a
koszt is a kaszinóban. Mit tehettem! Megpuffoltam egy uzsorást ezer
korona erejéig. Most követeli a pénzét. Azzal fenyeget, hogy kiír a
lapokba.</p>
<p>Drága nénikéim, küldjétek meg nekem póstafordultával ezt a
rongyos ezer kroncsit. Akadályozzátok meg, hogy az utolsó Samarjay,
mint <span class="pagenum"><a name="Page_106" id=
"Page_106">-106-</a></span> valami borbélylegény, főbelőjje magát.
Mindhármotoknak számtalan puszit küld a ti</p>
<p class="right"><i>Gyuszitok</i>.«</p>
<p>Katalinnak, míg olvasott, gyakran megcsuklott a torka, de
mindannyiszor erőt vett magán, még mosolyogni is próbált azokon a
brutalitásokon, amelyek a levélből arcába csapódtak, megalázva női
méltóságát, amely ellen gondolatban sem vétett soha.</p>
<p>A másik két leányasszony már nem volt képes így magán uralkodni.
Az ő szemükből legyőzhetetlenül meredt ki a fájdalom, szégyenkezés,
rémület öccsük közönséges, szemérmetlen levelén. Lesütötték
szemüket, nem mertek egymásra nézni. Izgatottan lesték a Katalin
szavát. Nem volt bátorságuk hozzányúlni, hogy fölemeljék, a szemük
láttára sárba zuhant aranybálványhoz… Majd Katalin.</p>
<p>Hát Katalin meg is tette a magáét. Hihetetlen energiával
rátámadt öreg hugaira.</p>
<p>– Mit rémüldöztök? Mi történt? Semmi sem. Gyuszi az, aki volt.
Gyuszi férfi, ura tetteinek. Gyuszi él s ez a fő. A mi
kötelességünk neki szolgálni. Egyéb kötelességünk nincs is. Ő az
egyedüli hajtása a család korhadt fájának, mi a kertészek
vagyunk.</p>
<p>– Honnan vesszük az ezer koronát? – kérdezte Borbála gyáván.
<span class="pagenum"><a name="Page_107" id=
"Page_107">-107-</a></span></p>
<p>Katalin szemrehányással vegyes kicsinyléssel nézett le
Borbálára.</p>
<p>– Oh, be lassan működik az eszed, nekem már a zsebemben van az a
hitvány ezer korona.</p>
<p>– Óh! – csodálkozott Leona.</p>
<p>– Annyi, mintha a zsebemben volna – magyarázta ki magát Katalin.
– Ide figyeljetek. Eladjuk a lovakat, a Sárkányt meg a Bosztont, ez
hatszáz korona, édesanyánk menyasszonyi ruháját zálogba tesszük,
bizonyosan kapunk rá négyszáz koronát. Hatszáz és négyszáz: az
ezer.</p>
<p>– Oh, a Sárkány és a Boszton! – síránkozott Borbála, aki igen
szeretett kocsikázni.</p>
<p>– Jaj, az anyánk menyasszonyi ruhája! – sápadozott Leona. –
Megver az Isten!</p>
<p>Reszketett hozzá, mintha máris utólérte volna Isten csapása.</p>
<p>Katalin is belesápadt kegyeletsértő szándékába, de azért erős
maradt.</p>
<p>– A mi anyánk az égben meg fog nekünk bocsátani, hiszen
unokájának megmentéséről van szó…</p>
<p>Másnap bekocsizott a vármegye székhelyére s elzálogosította a
szentemlékű aranybrokát ruhát. Harmadnap eladta Sárkányt és
Bosztont féláron s táviratilag elküldte Gyuszinak a pénzt.</p>
<p>Aztán elkezdtek takarékoskodni, nélkülözni ők hárman, fehérhajú
vén leányok, akik szépek, előkelőek <span class="pagenum"><a name=
"Page_108" id="Page_108">-108-</a></span> és menyasszonyok voltak
nem is olyan régen, harminc-negyven évvel ezelőtt.</p>
<p>És Gyuszi, az aranynak nézett sárbálvány ott fönt a rothadt
fővárosi levegőn térdig gázolt a rózsában és posványban. Váltig
csinálta az uzsoraadósságot, amit mindig kifizettek a <i>három
leányok</i>, szenvedésre született aggszüzek, valameddig egy szál
fa maradt a híres somorjai parkban, egy valamirevaló bútor a
kastélyban, egy ép cserépzsindely a francia tetőn.</p>
<p>Akkor aztán, miután úgy sem vehette volna több hasznukat,
elbúcsúztak ők hárman fehér szentek Gyuszitól, a fekete embertől,
szép sorjában, egymásután. Először Leonka halt meg. Március végén
megcsapta a hűvös, részegítő tavaszi szellő és elesett. Április
közepén követte Borbála. Borbála egy székben aludt el a
kastélyterraszon. A napba nézett és elaludt.</p>
<p>Katalin utolsónak maradt. Közeledni érezvén halálát, magához
hivatta az egyedüli férfit, aki házukba járt, a papot.</p>
<p>– Főtisztelendő szent atyám, ha majd eljön Gyuszi az én
temetésemre, mondja meg neki, hogy érette mondtam utolsó
imádságomat s az ő nevével ajkamon tértem Istenemhez. Vegye át a
kulcsokat és adja át neki… És most gyóntasson meg, főtisztelendő
szent atyám.</p>
<p class="center">* * * <span class="pagenum"><a name="Page_109"
id="Page_109">-109-</a></span></p>
<p>A három aggszűz az égben tovább őrködött Gyuszi fölött. Gyuszi
megundorodott magától s még mielőtt kompromittálhatta volna a
Samarjay nevet, főbelőtte magát.</p>
<p>És így együtt vannak most már mind a nemes Samarjayak.</p>
<hr class="chap" />
<p><span class="pagenum"><a name="Page_110" id=
"Page_110">-110-</a></span></p>
<h2>A HASZONTALAN LEÁNY.</h2>
<h3>I.</h3>
<p>Turay Sándor káromkodott, mint a sakál, őméltósága, a felesége,
született Vandrák bárónő, meg sírt, mint a krokodilus. Leányuk,
Luci, szomorúan hallgatta az izgató hangversenyt és elkívánkozott
messzire, valahová a felhők közé.</p>
<p>A családi élet napi mozgófényképének két és három óra között
lejátszódó eme jelenete naponként megismétlődött (mert
hozzátartozott az emésztéshez), legföljebb csak akkor változott, ha
vendég tért be a házba.</p>
<p>Akkor a következő vígjátéki cselekmények léptek a stereotíp
drámai szituáció helyébe: A báróné kiszaladt a budoárjába,
kiáztatta vörös szemét és berizsporozta magát; Turay szintén
kiszaladt, de a vendége elé, leölelte őt a kocsiból és ragyogott a
jókedvtől; Luci megbújt a szobácskájába és olvasott:… A vendég, ha
férfi <span class="pagenum"><a name="Page_111" id=
"Page_111">-111-</a></span> volt, bunkósvégű havanna-szivart kapott
az agyarára, ha nő, rózsát, vagy télvíz idején bókot, nem egyet, de
tizenhatot. Az anyabáróné ezenkívül ugyanannyit cuppantott a
szájára.</p>
<p>Aki következtetni tud, annak elég ennyicske kép is annak a
konstatálásához, hogy Turayék komédiások voltak. Nem a maguk
kedvéért játszottak, hanem a publikumnak. Négyszemközt mosták
egymást, a nyilvánosság előtt összecsókolództak, ha úgy kívánta a
szerepük.</p>
<p>Mert jól kellett játszaniok Luci miatt. Érezték ők, hogy
különben sohasem kerül főkötő alá egyetlen leányuk. Ripacsok
gyermekeiben nem igen bíznak a férfiak…</p>
<p>Luci húszéves, fehérarcú, rozsdaszín hajú szép leány volt. Fehér
és szép volt annak a lelke is valamikor, de arról apránként
leőrölte a szűziesség zománcát a szülők örökös civakodása. Annál
jobban kiéleződött az esze. Tudta, hogy abban a miljőben, melyben
élt, nem engedheti meg magának a szerelem luxusát: hát elzárta a
szívét. Belenyugodott, hogy szülei üzletnek tekintsék
férjhezmenetelét és anyja utasításai értelmében mindent megtett a
kiszemelt férjkandidátus behálózására. Kacér volt, mint a kakadú,
és merész, mint egy kötéltáncosnő. Szégyelte magát, gyűlölte a
komiszságait, de szüleivel szemben nem mert a sarkára állani. Pedig
látta, érezte <span class="pagenum"><a name="Page_112" id=
"Page_112">-112-</a></span> hogy kárbavész minden erőlködése. A
férfiak megcsókolták, szerelmesek voltak a szép hajába, de oltár
elé nem merték vinni a mamája miatt. Mert annak olyan kezdetleges
volt a férjfogdosási technikája, hogy mindenki szégyenlett a
hálójába beleugrani, még az is, aki különben szívesen megfogatta
volna magát.</p>
<p>Pedig nagyon szeretett volna már férjhezmenni a szegény kis
Luci. Ha nem is szerelemből. Csak állapotot akart cserélni. Arra
vágyott, amiben otthon soha sem volt része: nyugalomra,
őszinteségre, békére, egyetértésre. Azonkívül vérig sértette
szüleinek rengeteg erőlködése is, amellyel túl akartak rajta adni s
a mi örökös civakodásuk főforrása volt.</p>
<p>És még sem mert Luci ujjat húzni szüleivel. Mindaddig, amíg egy
férfi ki nem nyitotta a szemét. Szerény, de bátor fiú volt az
illető, Karsay István volt a neve. Nem tartozott a mama jelöltjei
közé, mert csak albíró volt, holott az anyabáróné mágnást akart
Lucinak. De családra, kiállásra nézve sem volt István valami
különös legény. Lucinak sem tetszett.</p>
<p>Luci először egy államtitkár zsúrfixjén <i>vette észre</i> az
albírót, aki a haját nézte, kábító lángbakapó haját. Néma
csodálattal, önfeledt áhitattal. Luci szinte megszánta és
alamizsnaképen egy finom kacsintással jutalmazta hódolatát.
<span class="pagenum"><a name="Page_113" id=
"Page_113">-113-</a></span></p>
<p>Mindössze ennyi volt a kezdet, mert Karsay röstelt beállani a
leány udvarába: érezte, hogy a mókás Mukik és Gekszik között
nevetségessé válnék az ő akkurátus komolyságával. Hát egy szót sem
váltott Lucival a zsúrfixen, inkább a saját fészkében kereste fel
őt a következő napon.</p>
<p>Az anyabáróné csudálkozó tekintettel fogadta. (Mit keres nála ez
a közönséges beamter?) De mézes szavaival kijavította a görbe
tekintetét. Luci pedig folytatta vele a kacérkodást és odaigérte
neki a kaszinói piknik második négyesét, amiért nagyralátó
mamájától kemény leckét kapott:</p>
<p>– Micsoda képtelenül könnyelmű leány vagy te, Luci! Ezreket és
ezreket költünk rád, hogy alkalmat adjunk neked rangosan férjhez
menned és te holmi utolsó beamterrel adod össze magadat a második
négyesre!… Hát mulatni jöttünk mi fel Pestre, te hallatlan leány!…
Előre is kijelentem, – végezte szavait sziszegve, – hogy ez az
utolsó farsangod, hát vagy kihasználod az időt, vagy örökre otthon
maradsz vénleánynak…</p>
<p>A leány elnevette magát kényszeredetten, szinte keserűen.</p>
<p>– Oh, oh, mama, – mondta nem minden gúny nélkül, – az eset nem
oly súlyos, mint gondolod. Ha akarod, visszaszívhatom azt az ostoba
négyest. <span class="pagenum"><a name="Page_114" id=
"Page_114">-114-</a></span></p>
<p>Az anyabáróné legott átcsapott a másik szélsőségbe. Megölelte
leányát és elkezdett sírni. Csak úgy szokásból, mert igen
megszerette a mártírszerepet.</p>
<p>– Tedd azt, – zokogta, – te édes, te drága!</p>
<p>– Megteszem…</p>
<h3>II.</h3>
<p>Beharangoztak a második négyesre… Karsay István meghajtotta
magát Luci előtt.</p>
<p>– Szabad kérnem…</p>
<p>A szép, vöröshajú leány ráemelte csodálkozó, nedves fényű
szemét.</p>
<p>– Hogyan, Karsay?… Nem értem…</p>
<p>– Kezdődik a második négyes – világosította fel a fiatalember
gyanutlanul mosolyogva. – Úgy örülök neki, hogy magával
táncolom.</p>
<p>– Velem??…</p>
<p>Az albíró elsápadt.</p>
<p>– Igen, – mondta vontatottan, – csak nem felejtette el!</p>
<p>– De, – hazudta a leány vakmerően, de édesen mosolyogva, –
elfelejtettem… Úgy-e nem haragszik, hogy odaigértem Sipickynek,
majd kárpótolom…</p>
<p>– Sipickynek? – fakadt ki az önérzetében megsértett albíró
gúnyos hangon. – Persze, az gróf! <span class="pagenum"><a name=
"Page_115" id="Page_115">-115-</a></span></p>
<p>– Az, – verte vissza a leány a gúnyt gőggel, – gróf, s ez meg is
látszik a modorán.</p>
<p>Karsay állotta a leány gőgjét és a sebet, amit az a szívén
ejtett.</p>
<p>– Nekem, – jelentette ki dacosan, – elsőbbségi jussom van a
négyeshez, ragaszkodom hozzá egy gróffal szemben is.</p>
<p>– De én – vágott vissza Luci – ezek után nem táncolok magával…
Épp itt jön a táncosom.</p>
<p>Karsay nem mozdult a helyéből. Sipicky kénytelen volt
megszólítani.</p>
<p>– Pardon, engedj a táncosnőmhöz…</p>
<p>Az albíró egy pillanatig farkasszemet nézett a gróffal. De az
csak nevetett rajta.</p>
<p>– Nos, – kérdezte inkább csodálkozva, mint fenyegetve, – mi
lesz?</p>
<p>– Mindjárt, – válaszolt Karsay, – csak még egy szavam lenne
őnagyságához.</p>
<p>Azzal lehajolt a szép leány bódítóan fehér, illatos vállára.</p>
<p>– Nagysád, – súgta a fülébe, – ön <i>haszontalan leány</i>.</p>
<p>Elsápadt az ünnepelt zsúrleány. Még sohase hallott ő ilyet.
Felszökött székéből és összerázkódva, mint egy lázbeteg, a Sipicky
gróf karjába kapaszkodott.</p>
<p>– Menjünk innen… <span class="pagenum"><a name="Page_116" id=
"Page_116">-116-</a></span></p>
<p>Sipicky nem hallotta az albíró sértő szavait, de a leány
elváltozott lényéből azonnal megsejtette, hogy nem lehettek
közömbös szavak…</p>
<p>… A párok fölállottak a négyeshez. Luci forró, minden ízében
remegő testéhez ölelte táncosa karját. Mint egy asszony, aki
ismeretlen veszedelmektől való félelmében vakon rábízza magát az
ura erejére.</p>
<p>A grófot végkép elbódította a női gyöngeségnek ez a spontán,
szinte önfeledt meghódolása.</p>
<p>– Luci, én Lucim – küzködött gyönyörtől vonagló ajkán a szerelmi
vallomása. – Luci, én…</p>
<p>A döntő szó beleveszett a táncfigurába. A vizavi
odakorcsolyázott Lucihoz és elkapta a kezét.</p>
<p>– Chassez-croisez! – hangzott fel a rendező szava energikusan,
mert összevissza gubancolódtak a szórakozott párok.</p>
<p>… Sipicky föllélekzett. Hiszen eszeágában sem volt, hogy
feleségül vegye Lucit. Pénz kellett neki, sok sok pénz, nem vörös
haj és hóváll… Áldotta sorsát, hogy az utolsó pillanatban
visszaadta rendes hideg eszét. Hiszen, – ötlött az agyába, – az is
lehetséges, hogy nem szerelem volt, ami a szép leány testében
reszketett, lángolt, hanem valami egyéb érzés, indiszpozició,
aminek hozzá semmi köze… Hátha éppen az albíró zaklatta fel az
idegeit!? <span class="pagenum"><a name="Page_117" id=
"Page_117">-117-</a></span></p>
<p>Ezen a nyomon folytatta a társalgást, mikor Luci visszakerült
hozzá a tánc forgatagából…</p>
<p>– Mit mondott magának Karsay?</p>
<p>Hangja már közömbös volt, szinte kíváncsi, mint egy
borbélyinasé.</p>
<p>Lucit vérig sértette, szinte meglökte táncosának ez a hirtelen,
durva elváltozása.</p>
<p>– Semmit – mondta fagyosan.</p>
<p>Ám az egyszer (nyilván szerencsétlen napja volt) ügyet se vetett
Sipicky a leány rideg, elutasító válaszára. Tovább faggatta, szinte
ingerkedett vele, mint otthon a Zsán a Juci szobaleánnyal.</p>
<p>– Ugyan, Lucika, – elméskedett, – csak nem gondolja, hogy olyan
fiatal és pepita vagyok!… Úgy-e, szerelmet vallott magának?</p>
<p>– Nem!…</p>
<p>– Akkor miért sápadt el? És miért reszketett?</p>
<p>A leány összeharapta ajakát. Alig állott a lábán. Szeme égett és
küzködött a könnyeivel.</p>
<p>Sipicky erre észrevette magát.</p>
<p>– Pardon, Lucika, nem szekírozom többet.</p>
<p>Ezt az újabb tapintatlanságot már nem bírta ki Luci. Szeme
megcsurrant, elszédült. Nem maradhatott tovább a teremben:
kitámolygott a büffébe… <span class="pagenum"><a name="Page_118"
id="Page_118">-118-</a></span></p>
<p>És Sipicky erre másodszor is elvesztette a hideg eszét. Most már
szentül meg volt róla győződve hogy halálosan szereti a leány.
Érette reszketett, miatta hullatta könnyeit… Követte Lucit a
büffébe és segítségére siető anyja jelenlétében megkérte a
kezét.</p>
<p>– Lucika, szeretem magát, legyen a feleségem.</p>
<p>Az anyabáróné vad örömében alig tudott hova lenni. Biztosra
vette, hogy az értékes szerelmi nyilatkozatot Luci taktikázta ki.
Arra vallott a leány aléltsága, könnye, a büffébe való menekülése.
Micsoda zseniális teremtés! Nem hiába, hogy az ő vére. Most már
vakon bízott leánya ügyességében. Csaknem szétpattant, de nem
mutatta örömét. Hadd tegye fel a koronát maga Luci a saját
művére…</p>
<p>Hát föltette Luci a koronát, de nem oda, ahová az anyja szánta.
Igy felelt Sipickynek, most már higgadtan, fagyosan:</p>
<p>– Köszönöm, Sipicky gróf, de tévedett: én nem szeretem
magát.</p>
<p>A gróf elképedve távozott.</p>
<p>Az anyabáróné elájult. Leánya belediktált egy adag fagylaltot,
míg végre visszanyerte teljes eszméletét. De még akkor sem tudott
józanul beszélni, csak hápogott.</p>
<p>– Mit tettél, te leány?… Megöltél! Tönkretettél!! Megástad az
anyád sírját!… <span class="pagenum"><a name="Page_119" id=
"Page_119">-119-</a></span></p>
<p>– Ne félj, mama, – vigasztalta Luci, – igérem neked, hogy még ma
menyasszony leszek.</p>
<p>– Kivel, óh kivel?</p>
<p>A leány nem felelt. Éppen meglátta Karsayt, a bántalmazóját,
amint az ajtófélfához támaszkodva, mereven, sápadtan nézte őt.
Meglátszott arcán a szenvedés. Durvaságát bánta-e meg, avagy egyéb
fájdalom dúlt-e a szívében, azt nehéz lett volna megállapítani.</p>
<p>Azt csak Luci tudta. Tudnia kellett, mert ösztöne
csalhatatlanságában vetett hite merészségével az albíró felé
suhogott. Megállott előtte és egész hosszában feléje nyújtotta
meztelen karját.</p>
<p>– Bocsásson meg – mondta szinte alázatosan. – Igaza van, –
folytatta, – én haszontalan leány vagyok, de más leszek ezentúl, ha
az oltalmába fogad.</p>
<p>Az albíró nem értette meg a leány szavait. Csak dadogott.</p>
<p>– Hogy érti… hogy?</p>
<p>– Úgy, – válaszolt a leány, – hogy jó asszony lesz belőlem, ha
maga lesz az uram.</p>
<p>A kis Karsay csaknem elesett érzései súlya alatt. Megfogta a
leány kezét, de annyi ereje már nem volt, hogy az ajkához emelje.
Csupa lehellet volt a szava is:</p>
<p>– Szeretem, óh, szeretem!… <span class="pagenum"><a name=
"Page_120" id="Page_120">-120-</a></span></p>
<p>– Tudom, – suttogta. Luci bizalommal, szerelmesen, – különben
miért <i>szidott</i> volna ki.</p>
<p>Azzal karonfogta vőlegényét és anyja elé lépett vele.</p>
<p>– Mama, én szeretem Karsayt, a menyasszonya vagyok.</p>
<p>Az anyabáróné elájult, még pedig ezúttal becsületesen. Tíz
percbe került, amíg fölotkolonozták.</p>
<hr class="chap" />
<p><span class="pagenum"><a name="Page_121" id=
"Page_121">-121-</a></span></p>
<h2>A MÉHEK MENYASSZONYA.</h2>
<h3>I.</h3>
<p>A Jánoky-nemzetség arról volt nevezetes, hogy száz esztendő óta
valamennyi tagjának volt valami bogara. III. Menyhért a mult század
elején kezdte a sort. A dédapa földöntúli szellemekkel barátkozott,
ismerte azok egész hierarchiáját. Láthatlan tárgyakat érzékelt s
lemérhetlen erőket fedezett fel a természet titkos műhelyében.</p>
<p>Két fia közül az egyik azt képzelte, hogy üvegből van az orra, a
másik halálba menekült saját maga elől. Nem fért el a társadalom
keretei között, pusztító lángelme volt, csak rombolni tudott.</p>
<p>Ennek a fia költő lett, a megfoghatatlanért rajongott, csak a
dalnak élt. Tehát bizonyos tekintetben őt is beszámíthatatlannak
lehetett mondani.</p>
<p>A következő generációból Pétert a haza sorsáért való aggodalom
sorvasztotta halálba, Gábor az emberektől rugaszkodott el s az
állatvilág kultuszában <span class="pagenum"><a name="Page_122" id=
"Page_122">-122-</a></span> kereste lelke egyensúlyát. Megtalálta,
a méhek bolondja lett. Sokáig élt visszavonultan kúriáján, felesége
lemenői kihaltak mellőle, csak egy unokája maradt: Zsuzsika.</p>
<p>Az öreg úr egész különös nevelést adott a leánykának. Teljesen
szabadjára hagyta a lelkét: fejlődjék önmaga eredendő isteni
gyökeréből, – a természet legyen a nevelője, hogy szervesen
illeszkedhessék bele a világ rendjébe, nem úgy, mint ők, a többi
Jánoky, akik nem találták meg helyüket és örömüket a földön.</p>
<p>Halálos ágyán így búcsúzott el Gábor úr kis unokájától:</p>
<p>– Menj szíved után. Nyomd el az eszedet, ha lelkeddel szembe
kerül. Szeress mindenkit, necsak az embert, az állatot is. De bízni
inkább csak az utóbbiban bízzál, tanulni inkább csak az állattól
tanulj. Az ösztön sohasem téveszti el a helyes nyomot, az ész
félrevezethet. Légy víg, mint a madár, hű, erős, szorgalmas, mint a
méh. Különösen a méhet szeresd és kövesd. Ha sokat foglalkozol
velük, apránként meg fogod érteni ami az ő nyelvük: szárnyuk
zenéjét is, rájössz, hogy a méhnek lelke van, szeretni, gyűlölni
tud. Ha szomorú vagy, a méhesbe menj és megvigasztalódol; ha öröm
ér, ott megtanulod megbecsülni örömöd értékét s megsokszorozod
lelked kincseit; ha kételkedel, fordulj a méhekhez, azok jó
tanácsot <span class="pagenum"><a name="Page_123" id=
"Page_123">-123-</a></span> fognak neked adni. Ha bánt a
lelkiismeret: csak velük beszélj, ők leveszik lelkedről a terhet. A
méhek tökéletesek, jók, kötelességtudók, szorgalmasok, erősek,
művészek, szépek, a természet legremekebb, csalhatatlan apró
teremtményei. Az ember ellenben csupa hézag…</p>
<p>Az öreg úrnak az utolsó szónál megcsuklott a torka, álla
leesett. És egyet se lélekzett többet. Meghalt.</p>
<p>És a Zsuzsika szűz lelkébe belevésődtek a különködő aggastyán
utolsó szavai. A méhek kultuszát saját, fönségesen zord szívéből a
harmattestű rózsás leányka buzgó vérébe oltotta az élettől búcsúzó
nagyapa. Örök időkre. Kiirthatatlanul.</p>
<h3>II.</h3>
<p>Mindössze tizennégy éves volt Zsuzsika, midőn nagyapja itthagyta
őt.</p>
<p>Stanci néni a halott utolsó akaratához képest elfoglalta helyét
a gazdag nemesi kúrián s a leányka nevelését illetőleg szorosan
annak utasításaihoz tartotta magát. A Zsuzsika lelke szabadon
fejlődhetett tőle, vérének friss sarjadzását, természeti erőinek
szerves gyarapodását, érzéseinek, vágyainak szárnyalását nem
korlátozta emberi mesterkedéssel. Nem nevelte, csak szerette kis
hugát. <span class="pagenum"><a name="Page_124" id=
"Page_124">-124-</a></span></p>
<p>Különös nő volt ez a Stanci néni is.</p>
<p>Elvei voltak s azoktól nem tágított. Tőle haladhatott a világ
amerre akart, ő harminc évvel ezelőtt utolsó boldogtalan szerelme
bánatában leszögezte a zászlaját s megvédte azt az egész haladó
társadalommal szemben, mint egy katona. Ott maradt, ahol szülei
hagyták, a negyvenes évek közepén, mert azok se vettek tudomást
arról, ami negyvennyolc óta történt.</p>
<p>Midőn átvette a Jánoky-porta kormányzását, első dolga volt
Stanci néninek, hogy új rendet teremtsen a házban. Hófehér batiszt
függönyöket tétetett az ablakokra a régi porfogó s nem mosható
szövetek helyébe. Legyalultatta az olajfestékes pádimentumot és
bemeszeltette a pingált falakat; csak a nagy ebédlő
mennyezet-freskóit hagyta meg. A férficselédet száműzte a háztól,
útilaput kötött a pesti szobaleány talpára is, ahelyett három cifra
mezítlábas szolgálót drillirozott be magának a háztartás céljaira.
Erős, szép, talpas, verespapucsos leányokat, akik reggeltől estig
viháncoltak jó kedvükben s fel se vették az egrecíroztatást s az
azzal járó apróbb szidásokat…</p>
<p>Ime ilyen környezetben és levegőben nőtt naggyá Zsuzsika. Stanci
néni mindent elkövetett, hogy hugocskáját is visszacsábítsa a jelen
korból a negyvenes évek közepébe. <span class="pagenum"><a name=
"Page_125" id="Page_125">-125-</a></span></p>
<p>És Zsuzsika szívesen követte oda Stanci nénit. A két leány igen
jól megfért egymással.</p>
<p>Zsuzsika szinte minden szabadidejét a méhesben töltötte.
Sejtelmes áhitattal lépett be a kis sárga munkások zümmögő
műhelyébe. Váltig fülébe csengtek a nagyapa búcsúszavai… Tanulj a
méhtől; a méh csalhatatlan, tökéletes.</p>
<p>A leányka egész lelkével azon volt, hogy behatoljon a méhek
életének csudálatos rejtelmeibe. Megfigyelte viselkedésüket,
mimódon szedik meg a virág édességét s raktározzák el
sejtváraikban, hogy osztják meg egymás között a munkát; megleste
őket örömükben, indulataikban, hovatovább szinte tudni vélte, mikor
haragszik, minek örül a méh. Szárnyuk zenéjéből természetrajzi
törvényeket vont le. Megkülönböztette a döngécselést a
dünnyögéstől, a zsongást a zümmögéstől. Meg mást jelentett neki a
zizzenésük, búgásuk, éneklésük. A méh Zsuzsika szerint nem oknélkül
változtatta a hangját. Úgy vélte a leányka, hogy az ő kis kedvencei
egész máskép viselkednek, mikor betér a méhesbe, mint mikor távozik
onnan. Ha figyelte őket a kaptár ablakán át, szorgalmasabbaknak
tetszettek, mintha csak a kedvébe akartak volna járni…</p>
<p>Nem lehet tudni, hitelesek voltak-e a leányka megfigyelései, –
az azonban bizonyos (az udvar népe nem egyszer megcsudálta), hogy a
méhek ismerték <span class="pagenum"><a name="Page_126" id=
"Page_126">-126-</a></span> a Zsuzsika hangját, megértették némely
szavát s teljesítették akaratát.</p>
<p>– Jertek méhecskék hozzám és daloljatok nekem.</p>
<p>S a méhek lágyan zsongva, döngicsélve gyülekeztek, apró rajokban
körülrepdesték a leány fejét, cifra vonalakat rajzoltak a levegőbe,
a bátrabbja megült pihenni a Zsuzsika kezén vagy arcán, különösen a
száját szerették. Lehet, hogy virágkehelynek nézték s csakugyan
édesnek érezték kedvencük ajakát… Megesett néha, hogy egy-egy
ügyetlen állatka belegabalyodott a Zsuzsika hajába s vészes
zizegéssel segítségért kiabált.</p>
<p>Ezeket a kis élhetetleneket leszidta Zsuzsika, miután nagy
üggyel-bajjal kiszabadította őket haja hullámaiból.</p>
<p>… Beszélt a méhekkel, mintha csak lelkük és értelmük lett volna,
nevetett rajtuk ha megcsiklandozták a fülét s szomorkodott, ha
egy-egy kis védence – gyakran megtörtént – megsebesülve, tört
szárnyakkal vergődött haza s mintegy segítséget keresve nála, ölébe
ejtette magát.</p>
<p>Egyszóval szerette a leány a méheket, együtt érzett velük s
biztosan tudni vélte, hogy azok viszontszeretik őt. <span class=
"pagenum"><a name="Page_127" id="Page_127">-127-</a></span></p>
<h3>III.</h3>
<p>Egy szép májusi napon megrövidítette Zsuzsika az ő méhecskéit.
Nem töltött közöttük csak egy pár percet, csalogatta a verőfény és
a természet üde illata az erdő felé.</p>
<p>Már vagy száz lépésnyire haladt a méhestől, amikor észrevette,
hogy három méh ott kóvályog a feje fölött. Élesen,
veszekedésszerűen zizegtek, tehát haragudtak.</p>
<p>Mit akarhatnak tőle? Miért neheztelnek?…</p>
<p>A kisleány átmászta a parkot szegélyező árkot s nekivágott a
rétnek, amelyen túl az erdő terpeszkedett.</p>
<p>– Szedjetek mézet kis bolondok, ne kavarogjatok a fejem felett,
mikor csupa édes virág a rét.</p>
<p>A méhek nem szálltak le a virágra, követték a leánykát, lépést
sem tágítva tőle. Zsuzsika nagyon csodálkozott rajtuk. Eleinte
csudálkozott, később meg is haragudott rájuk, hogy
alkalmatlankodtak neki.</p>
<p>– Hess méhecskék, ne zúgjatok most a fülembe, menjetek haza,
csendet akarok.</p>
<p>A méhek följebb röppentek, de csak nem hagyták ott Zsuzsikát.
Beszállottak vele az erdőbe…</p>
<p>A leány virágot szedett. Egy fiatal bokor árnyékában egész
csokorra való ibolyát fedezett fel. <span class="pagenum"><a name=
"Page_128" id="Page_128">-128-</a></span> Leguggolt s szorgalmasan
aratta a bokoralji kék virágot. Arca kigyúlt. A föld és virágillat
megrészegítette, keble gyorsan pihegett, mint két fáradt fehér
galamb. Melege lett. Kikapcsolta blúzát.</p>
<p>Egyszerre megrebbent a leány. Valami nesz csapódott a füléhez.
Felszökött térdéről, hogy kikémlelje a száraz gallyak reccsenésének
az okát. Őz-e vagy ember? Mindenesetre visszakapcsolta blúzát,
szégyelte volna meztelen nyakát talán az őztől is…</p>
<p>Zsuzsika szempillantás alatt felfedezte, amit keresett. Alig tíz
lépésnyire tőle, egy magas nyulánk férfi vált ki egy hatalmas tölgy
törzse mögül. Mosolygott.</p>
<p>A leány fülig pirult. (Most meglátta az a rút férfi az ő
meztelen vállát! Megleste őt.) Zsuzsika nem tudott szóba kapni,
olyan gyáva volt. Pedig haragudni akart, de nem tudott.</p>
<p>Helyette a kísérete haragudott, a három kis méh. Egész
észrevehető volt a zúgolódásuk. Nekivágtak a férfi arcának egy
arasznyira, aztán visszaröpültek kis gazdájukhoz szilajon,
dérrel-dúrral szelve a levegőt.</p>
<p>Zsuzsika most nem hallotta őket, csak bámult. Tágranyilt
őzszemének teljes tekintete a férfira riadt. Egy pillanat alatt
egész szűz lénye megtelt a képével… Nem volt az a férfi egy csöppet
sem csúnya, sőt igen szép volt. Erős és barna, szeme <span class=
"pagenum"><a name="Page_129" id="Page_129">-129-</a></span>
áttetsző mint a kristály, éles mint a sasé. Egész különös lenyügöző
tekintete volt…</p>
<p>Nagysokára vége lett a néma igézetnek. Megszólalt a férfi.</p>
<p>– Jó reggelt kis kisasszony. Ibolyát szedett?</p>
<p>– Igen…</p>
<p>– Segíthetek magának?</p>
<p>– Nem…</p>
<p>– Bizonyára, mert nem tudja ki vagyok. Bemutatom magamat.</p>
<p>A férfi gyors lépésben közeledett a leányhoz.</p>
<p>– Zombory Ervin gróf vagyok… Kihez legyen szerencsém? – Kezét
nyújtotta s gyönyörködő mosollyal nézett le a leányra.</p>
<p>A három méh keresztül-kasul cikkázta a meg fogyott teret a leány
és a férfi között.</p>
<p>Zsuzsika megmondta a nevét.</p>
<p>– Jánoky Zsuzsánna a nevem.</p>
<p>– Ah!</p>
<p>Csalódottság, illetve sajnálkozás sötétlett a férfi arcán.</p>
<p>A leánynak erre föltámadt eredendő faji büszkesége. Gyönyörű
tündérfeje hátracsuklott, úgy kérdezte fennen:</p>
<p>– Nem tetszik magának a nevem? Pedig van olyan hangzása, mint a
magáénak.</p>
<p>A férfi belesuhintott a levegőbe. Kelletlenül mondta:
<span class="pagenum"><a name="Page_130" id=
"Page_130">-130-</a></span></p>
<p>– Hisz épen ez az… Jobb szerettem volna, ha nem az, aki.</p>
<p>Ezen már csudálkozni kellett, olyan furcsa volt. Egyszeribe
visszazökkent istenadta egyensúlyába a természet egyszerű gyermeke.
Elkacagta magát.</p>
<p>– Hát kinek szeretett volna? – kérdezte gúnyosan.</p>
<p>– Kevésbé előkelőnek… Egyszerűen Varga vagy Kovács
Zsuzsikának.</p>
<p>– De mért? De mért? – S folyvást kacagott a leány.
Gerlicetorkából üdén csengett a szíve zenéje s kacagásra bírta az
elszontyolodott férfit is. Kettesben nevettek. Egymásnak és
egymáson. Közös összeölelkező jókedvük végkép megszüntette a köztük
fennálló távolságokat.</p>
<p>– Azt kérdezi miért? – mondta a férfi, miután nagysokára
elkomolyodott. – Hát csak azért, mert szerettem volna magának
valamit mondani.</p>
<p>– Mit?</p>
<p>– Olyasmit, amit rögtön megmondhattam volna Varga Zsuzsikának,
de egy Jánoky-leánynak nem igen mondhatok el.</p>
<p>– De miért, miért?</p>
<p>A kíváncsiság szinte plasztikusan domborodott ki a leány
érzékeny, minden benyomást apróra visszatükröző arcvonásain.</p>
<p>A leányka megvonogatta gömbölyű vállát. A természetet imádó
nagyapa unokája a maga <span class="pagenum"><a name="Page_131" id=
"Page_131">-131-</a></span> tökéletes eredetiségében tündökölt most
a nagyúr előtt.</p>
<p>– Nem tud világosabban és okosabban beszélni?</p>
<p>A büszke hang és a ragyogó gyermek szépsége mellbelökte a
majoreskót. Hisz ez valóságos tünemény, ez a leány! Ennek semmi sem
imponál, konvenciók ezt nem nyügözik. Milyen csuda, milyen édes egy
ilyen szűz lélek! Beh szép volna egy hosszú, hosszú séta, egy
élethossziglani mulatozás ilyen neveletlen tündér oldalán!</p>
<p>Csak gondolkozott a férfi, de gondolatának egy szilánkja azért
szóra vált az ajakán.</p>
<p>– Zsuzsika – kezdte merészen.</p>
<p>A leány csöppet sem sértődött meg a bizalmas megszólítástól.</p>
<p>– Nos? – kérdezte pajkos hangon.</p>
<p>– Zsuzsika, én meglátogatom magukat.</p>
<p>– Éljen – örvendezett a leányka. – Stanci néni, tekintve, hogy
gróf, tizenkét tál étel helyett huszonötöt fog magába tömni.</p>
<p>– Hohó…</p>
<p>– Ne hohózzon, mert az ellen hiába evickél.</p>
<p>A férfi egész odalett a gyönyörűségtől.</p>
<p>– Zsuzsika, Zsuzsika, Zsuzsika! – kacagta ki a leányka nevét
háromszorosan csak úgy értelem nélkül, mert minden értelme belefult
fiatal lelke <span class="pagenum"><a name="Page_132" id=
"Page_132">-132-</a></span> őszinte érzéseibe. Világéletében sem
volt neki ilyen tiszta öröme.</p>
<p>A leány versenyt nevetett vele.</p>
<p>– Miért mondja a nevemet háromszor? – kérdezte. – Most már meg
olyan nagyon tetszik a nevem?</p>
<p>– Nagyon tetszik.</p>
<p>– Stanci néni – csacsogta a leány – néha Zsuzsellának szólít, de
ezt megtiltom magának, kikérném magamnak e bizalmaskodást.</p>
<p>– Zsuzsella, – ingerkedett a férfi, – Zsuzsella, Zsuzsella!</p>
<p>A leányka haragra lobbant. Földhöz vágta nagy fáradtsággal
összeszedett ibolyacsokrát.</p>
<p>– Hallja, nem ért magyarul?!</p>
<p>Zombory észretért. Letérdelt a fűbe s összeszedte a kis leány
szétszórt ibolyáit.</p>
<p>– Zsuzsika, megfeledkeztem magamról, bocsásson meg nekem.</p>
<p>Zsuzsika kacagva fogadta a virágot.</p>
<p>– Hiszen jó, nem haragszom. Mikor jön el?</p>
<p>– Mikor jöjjek?</p>
<p>– Most.</p>
<p>A férfi gyáván mosolygott.</p>
<p>– Mit fognak otthon szólni, hogyha így állítunk be kettesben?
Zsuzsika, – folytatta a férfi, – én azt javaslom: szabályszerű
statsvizitet csapok <span class="pagenum"><a name="Page_133" id=
"Page_133">-133-</a></span> maguknál, tegyünk akkor úgy, mintha
sohase láttuk volna egymást.</p>
<p>– Oh?…</p>
<p>– Nos?…</p>
<p>Zsuzsika ismét a fűbe vágta az ibolyáját.</p>
<p>– Hogy tételezhet fel rólam ilyet?…</p>
<p>– Milyet?</p>
<p>– Hogy én alakoskodjam? Mit gondol maga?</p>
<p>A férfi elszégyelte magát.</p>
<p>– Menjünk!…</p>
<p>A majoresko képtelen volt az akaratával szembeszállani. Mint egy
jámbor ló, hűségesen kocogott a leány mellett s teleszítta lelkét
annak rapszódikusan csapongó, édes csicsergésével, hogy egész
valója csupa zenével telt meg, mire a szögleteskezű, csontos Stanci
néni elé került…</p>
<p>– Zombory Ervin vagyok, kezét csókolom a nagyságos
kisasszonynak.</p>
<p>Stanci néninek mind a húsz ujja kétfelé kívánkozott, meglátván a
gondjaira bízott leányt a csélcsap hírű szomszéd nagyúr
társaságában. Kihegyesedett a nyelve, mint a tőr, hogy belevágja a
majoresko szíve közepébe, – de mégse szúrta le nyelvével a délceg
nagyurat, – utolsó pillanatban megjelent előtte a nagyapa szelleme
s ködujját intőleg ráemelte:</p>
<p>– Ne bántsd a gyermeket! Ne neveld le lelkéről a zománcot…
<span class="pagenum"><a name="Page_134" id=
"Page_134">-134-</a></span></p>
<p>Csak akkor jutott eszébe, mikor a híres vendég eltávozott volt,
hogy nini, még mindig kurta szoknyát visel az ő Zsuzsellája, holott
egy leány, aki ismeretségeket köt az erdőkön szép majoreskókkal.
bőven megérdemli a hosszú ruhát.</p>
<h3>IV.</h3>
<p>Zsuzsikát körülvették Stanci néni, Lóri, a varróné, Szidi a
szobaleány és elkezdték nyaggatni. Mindenekelőtt egy
páncélkeménységű vállfűzőbe szorították bele ruganyos karcsú
derekát. Zsuzsika felfujta magát, meghiusítandó a paraszt komorna
azon való igyekezetét, hogy máját és veséjét kiszorítsa a rendes
helyéből. Sikerült a huncutság. Stanci néni csalódottan csapta
össze kezét.</p>
<p>– Jé, te leány, megesküdtem volna, hogy karcsú vagy és íme mit
mond a míder!…</p>
<p>Bánta is Zsuzsika akármit mond is a míder, csak rajta ne fogjon
ki. Stanci néni a vállfűző után kék selyem harisnyát nyomott a
Szidi kezébe.</p>
<p>Zsuzsikának ez már jobban tetszett, mint a vállfűző, patyolat
bőrét kellemesen csiklandozta az új harisnya meleg puhasága.</p>
<p>Szidi elkészülvén feladatával, tenyerébe vette kis úrnője lába
fejét s gyönyörködve nézte karcsú bokáját. <span class=
"pagenum"><a name="Page_135" id="Page_135">-135-</a></span></p>
<p>– Jé de gyönyörű! – mondta. – Olyan, mint egy csecsebecse,
szinte belekívánkozik a tokba!</p>
<p>Ezután következett a leghistórikusabb momentuma a nagyleánnyá
való avatás szertartásának: a hosszú ruhába való bujtatás művelete.
Az öltöztetést roppant érdeklődés előzte meg, de még belterjesebb
volt az eredményen való közbámulat.</p>
<p>Szidi összecsapta tenyerét a feje felett:</p>
<p>– Jérum Mária, olyan a kisasszonyka, mint egy királyné, penig
gyerek vót még ezelőtt pár perccel is.</p>
<p>Stanci néni is őserővel adott kifejezést a csudálkozásának.</p>
<p>– Rettenetes, te leány! Olyan gyönyörű vagy, mint egy mese… Csak
össze ne gyűrd a ruhádat, – tette hozzá, – míg megérkezik.</p>
<p>Zomboryról volt szó. A majoresko ebédre volt hivatalos.</p>
<p>Zsuzsika nem tartotta magát mesebeli királynénak, de a ruhájánál
azért többre tartotta a becses énjét.</p>
<p>– Ne figurázzon, Stanci néni, gyűrött ruhában is tetszem én
annak a Zombory-gyereknek.</p>
<p>A nénike elképedt. Öt perce nagyleány a leány s máris ekkora
önbizalom!</p>
<p>– Gyereknek nevezed azt a harmincéves urat, akinek kétszázezer
forint jövedelme van. <span class="pagenum"><a name="Page_136" id=
"Page_136">-136-</a></span></p>
<p>Stanci néninek eszébe jutott, hogy Jánoky-leány létére talán még
sem illik valakiért azért lelkesednie, mert nagy vagyona és grófi
rangja van.</p>
<p>– Hiszen csak úgy mondom, – javította ki magát, – igazad van,
Zsuzsellám, ő csinálja a nagyobb szerencsét, ha elvesz.</p>
<p>A leányka hirtelen elkomolyodott.</p>
<p>– Még nem lehet tudni, megkér-e, sőt azt sem lehet tudni, hozzá
megyek-e.</p>
<p>– Oh! És miért ne mennél hozzá, ha tetszik?</p>
<p>– Tetszik, mert szép fiú, de még nem tudom, hogy belül
milyen.</p>
<p>– Belül?… Hát azt meg honnan tudod meg?…</p>
<p>– Megkérdezem a méheimtől.</p>
<p>– A méhektől?… Oh!</p>
<p>A hóbort, a rajongás, a beteges képzelődés. A Jánoky-bogár!
Szinte szemrehányást tett Stanci néni gondolatban a bátyjának, hogy
szertelen méhkultuszával így megbabonázta unokáját…</p>
<h3>V.</h3>
<p>Zombory megebédelte a Stanci néni pogányverő ebédjét elejétől
végig. A feketekávénál a különböző színű házi snapszok között így
szólott Stanci néninek:</p>
<p>– Nagysád, én a világ legboldogabb embere vagyok. <span class=
"pagenum"><a name="Page_137" id="Page_137">-137-</a></span></p>
<p>Stanci néni intelligens aggszűz volt, megértette, hogy neki most
mennie kell. Kiment. A selyem uszálya, – (talán az egyedüli
kétméteres »slepp«, amelyet leány valaha viselt,) – a slepp így
susogott.</p>
<p>– Ne kéresd magadat, Zsuzsella, ne okoskodj a méhekkel, add oda
neki, ha megkéri, a kezedet.</p>
<p>Majoresko és Zsuzsika magukra maradtak…</p>
<p>Aztán megszólalt a férfi:</p>
<p>– Zsuzsika, én szeretem magát.</p>
<p>A leány lehajtotta fejét. Piros és fehér volt, lágyan, ezüstösen
csillogott a szeme:</p>
<p>– Én is szeretem magát.</p>
<p>A férfi kezébe vette a karcsú leánykezet.</p>
<p>– Legyen az enyém.</p>
<p>Könnybelábadt a leány szeme.</p>
<p>– Szívesen, csak előbb megkérdezem a méheimet. A méhek jók, azok
nem fogják magát bántani, mert magának is jónak kell lennie: úgy
érzem, mert szeretem… Jöjjön velem a méhesbe.</p>
<p>A szerelmes férfi tágranyitotta szemét.</p>
<p>– A méheit akarja megkérdezni?</p>
<p>– Igen. Azok az én tanácsosaim.</p>
<p>Kézen fogta a férfit… Az engedelmesen, mint egy álomjáró, szinte
akarat nélkül követte a leányt…</p>
<p>Leültek a méhesben. Egymás mellé, szorosan. Lélegzetük egybe
vegyült… Szívük hangosan <span class="pagenum"><a name="Page_138"
id="Page_138">-138-</a></span> kopogott… Lángoló érzéseikben
felolvadt a gondolatuk… Valami nagyot, hihetetlenül szépet,
fenségeset éreztek. Földöntúli káprázatok cikáztak a szemük
előtt.</p>
<p>A méhecskék lágyan zsongtak körülöttük, nászdalokat
döngicséltek, zsolozsmákat énekeltek. A leány nemes kis feje a
férfi keblére esett.</p>
<p>– Zsuzsika, én megcsókolom magát? Megengedi?</p>
<p>– Meg…</p>
<p>Odanyújtotta a férfinak nedves, izzó ajakát a leány.</p>
<p>A férfi átölelte a derekát. A szűz test égette kezét a fűzőn
keresztül is.</p>
<p>A leány lehúnyta szemét. A férfi ajkára tapasztotta ajakát.
Szívta róla a mézet méhszorgalommal, önfeledten, mámorosan.
Zsuzsika pedig nem igen tudta hol van, mi történik vele.</p>
<p>Ekkor kivált az egyik kaptárból három méh s végig süvöltve a
méhest, egyenesen nekirontott a tilosban mézrabló férfinak.</p>
<p>Három fájdalmas csípés. A férfi feljajdult és eleresztette a
leányt.</p>
<p>Az fölnézett s a mesehangulatos levegőbe meredt… Mi
történt?!</p>
<p>Három kis méh a porba esett.</p>
<p>A férfi dagadt szemhéjára tapasztotta kezét… <span class=
"pagenum"><a name="Page_139" id="Page_139">-139-</a></span></p>
<p>Oh most már kitalálta Zsuzsika a többit is, elzsibbadt érzékei
ködén áttört értelme sugara s a maga teljes valóságában
megvilágította a férfi merényletét.</p>
<p>Valami borzasztó, előtte idáig teljesen ismeretlen sérelem esett
rajta, valami szédületes halálos örvénybe sodorta őt egy férfi.</p>
<p>A leány agyán pillantás alatt villámlott át a valóság tudata, a
másik pillanatban felugrott s homlokához kapot. Két karját a
levegőbe emelte s elkezdett szaladni, miközben visszavissza nézett,
nem követi-e a <i>rém</i>…</p>
<p>Nem követte…</p>
<p>A gróf megkerülte az udvarházat, megszökött búcsúzás nélkül.</p>
<h3>VI.</h3>
<p>Másnap reggelig egy szót sem lehetett Zsuzsikából kicsalni.
Stanci néni oda volt. Nem értett semmit sem. Miért szökött meg a
vendégük s miért oly merev a leány? Mi történhetett közöttük?</p>
<p>A reggelinél végre válaszolt Zsuzsika nénje egynémely
kérdésére.</p>
<p>– Megsértetted?</p>
<p>– Nem.</p>
<p>– Akkor miért tűnt el búcsúzás nélkül?</p>
<p>– Megcsípték a méheim. <span class="pagenum"><a name="Page_140"
id="Page_140">-140-</a></span></p>
<p>– Oh azok a csúnya állatok! – fakadt ki az öreg leány…</p>
<p>Zsuzsika az asztalra csapott:</p>
<p>– Az én méheimet ne bántsa Stanci néni, a méhek nem tévednek
soha.</p>
<p>De az egyszer megmaradt Stanci néni a véleménye mellett.</p>
<p>– Oh a te méheid! Most bizonyára azt hiszed, hogy rossz ember a
kérőd, mert megcsípték azok az irígy állatok. Egy üres, nem is
komoly közmondás képes megtéveszteni az agyadat! Tudtam, –
siránkozta, – hogy baj lesz ebből a hóbortos rajongásból, – ha így
folytatod, még áldozata leszel a méheidnek…</p>
<p>– Azoknak soha, Stanci néni – jegyezte meg Zsuzsika komolyan. –
A méhek csalhatatlanok.</p>
<p>– De hát mi történt közöttetek? Végkép szakítottatok?</p>
<p>– Örökre…</p>
<p>Stanci néni csendesen sírdogált:</p>
<p>– Hát ne menj hozzá, fiam, ha nem bízol benne s nem szereted,
akad neked vőlegényed elég.</p>
<p>– Kösznöm, – mondta a leány lemondó mosollyal, – ezentúl a méhek
menyasszonya leszek…</p>
<p>Stanci néni most már hangosan felzokogott.</p>
<p>A hóbort! A Jánoky-terheltség íme ezt a gyönyörű, egészséges
leánykát sem kerülte ki. <span class="pagenum"><a name="Page_141"
id="Page_141">-141-</a></span></p>
<h3>VII.</h3>
<p>A méhek három álló napig haragudtak Zsuzsikára. Nem rajzottak
hozzá hívó szavára, mintha ott se lett volna, közömbösen végezték a
dolgukat. Avagy úgy megcsuklott a leányka hangja csalódása óta,
hogy nem ismertek rá a méhikék? Érintetlen teste illata változott
meg a férfi csókjától?</p>
<p>Lehet, hogy csakugyan haragudtak, féltékenyek voltak az ő kedves
patrónájukra a méhikék.</p>
<p>De nem tartottak vele sokáig haragot. Harmadnapra megbocsátottak
neki, igaz, hogy egész szépen kérlelte őket a leányka.</p>
<p>– Gyertek hozzám kis népem, ezentúl nem fogok mást szeretni, a
tietek leszek.</p>
<p>A kis sárga munkások erre kirajzottak kasjaikból, tizen, százan,
ezren, – ennyien sohase voltak – s ujjongva körülrepdesték a
leánykát, megszállották vállát, kezét, arcát, hízelegtek,
muzsikáltak, nászdalokat énekeltek a feje fölött.</p>
<p>… És Zsuzsika megtartotta szavát. Haláláig a méhek menyasszonya
maradt, pedig nem egy kérője volt.</p>
<p>Különben korán húnyt el a kis Zsuzsika, utolsó hajtása a vén
korhadt Jánoky-törzsfának. Csak húszéves volt, mikor a temetőbe
vitték.</p>
<p>A temetésen valóságos csuda történt. Az utolsó Jánoky-leány
halálát legendává avatták a méhek. <span class="pagenum"><a name=
"Page_142" id="Page_142">-142-</a></span> Koporsóját kikísérték a
temetőbe mind, valamennyien ott voltak: negyven kas népe hagyta
abba a munkát, hogy az ő menyasszonyuknak megadják az utolsó
tiszteletet.</p>
<p>Ott kovályogtak a halottas gyülekezet feje felett s mialatt a
pap búcsúztatót mondott, zsolozsmákat zengedeztek a magasban, majd
versenyre keltek a zsoltáréneklőkkel, csak akkor hallgattak el,
mikor széjjeloszlott a gyülekezet.</p>
<p>Aztán még megszállották a kripta oldalát, egy órával tovább
gyászolták a méhek az ő halottjukat, mint az emberek, addig nem
hagyták őt ott, míg végkép meg nem győződtek róla, hogy nem fogják
többé az ő kedvencük hangját hallani.</p>
<p>A méhről csudákat mondanak a természettudósok…</p>
<p>Ez a történet nem tudomány; okokat, megfejtéseket senki sem
talál benne, – de megtörtént. Olyan ember mesélte el nekem, aki
ismerte és szerette a méhek menyasszonyát.</p>
<hr class="chap" />
<p><span class="pagenum"><a name="Page_143" id=
"Page_143">-143-</a></span></p>
<h2>A PARASZTMÁGNÁS.</h2>
<h3>I.</h3>
<p>Kasi György is paraszt, Csóri János is paraszt. Gatyában jár
mind a kettő, pacskadohányt szí ez is, az is. És mégis mekkora
közöttük a rangbéli különbség!</p>
<p>A nadrágban járók között koránt sincsenek akkora távolságok.
Széchenyi Pál gróf, ha igen éhes és nincs üres asztala, letelepszik
a Hungáriában Szécsényi Alfréd mellé, holott emez Alfréd csak éjjel
gróf (nappal rőföt kezel), amíg ama Pál éjjel-nappal, sőt a
pokolban is az. De Kasi Györggyel ilyes dolog meg nem történhetik.
Ő inkább eleped étlen-szomjan, mint hogy sem Csóri Jánossal, ezzel
a hacuka kódissal egy tálból egyék.</p>
<p>– A disznó, meg a bürge nem egy ólba való – szokta mondani. De
hogy a kettő közül melyik klasszisba sorozza magát: azt már nem
mondta meg.</p>
<p>Nyilván bürgének tetszik neki lenni, következésképen Csóri
disznó. <span class="pagenum"><a name="Page_144" id=
"Page_144">-144-</a></span></p>
<p>Disznó is, mert aki árva zsellérember létére szemet mer vetni
egy hatökrös gazda gyönyörű leányára: az Kasi György szerint csak
tévedésből kétágú, az olyannak igazság szerint röfögnie
kellenék.</p>
<p>Onnan a György kemény ítélkezése, mert hogy éppen az ő leánya
volt az a bizonyos szép Eszter, aki után a János szíve fájt. Igazán
a szíve, nem a foga. Ki is jelentette a kevély apának:</p>
<p>– Egy kósza garas se köll a gazdagságából, adja kend oda mind a
férfigyerekinek – nékem csak a jány köll egymagába, tehén se köll
véle, de még láda se.</p>
<p>Kasi György kövér magyar volt, tehát nem volt szenvedélyes. A
tolakodást nem bottal verte vissza, de még szót se igen pazarolt
rá. Egyszerűen átnézett a kolduskérő feje fölött és érdemleges
válasz helyett ilyesformán szólott hozzája:</p>
<p>– Mán megin piszkos a hód környéke, – alighanem eső
kerekedik.</p>
<p>Azzal, vévén a kostököt, leereszkedőleg odaszólt Jánosnak:</p>
<p>– Itt vagyon e: tölts, tölthetsz.</p>
<p>János töltött. György is töltött. Aztán csiholtak a kovábul és
elhelyezték a szagos taplót a kupak alá. A száraz pacska tüzet
fogott. Pipáztak. György jobbra fujt, János balra. Igy lépegettek
szótlanul <span class="pagenum"><a name="Page_145" id=
"Page_145">-145-</a></span> az egymás oldalán, de nem sokáig.
György megunta a komisz társaságot, rászólt Jánosra:</p>
<p>– Mehetnél mán… El is mehetsz, ha akarsz.</p>
<p>Jánost vérig sértette ez a gőg. Bár erősen föltette magában,
hogy türtőzteti magát: végkép elvesztette ereje érzetén épült
klasszikus nyugalmát. Tüzes vére végignyargalt ereiben, szikrák
pattogtak szemeiből, ajkáról pedig eme kemény szavak:</p>
<p>– Hát penig hiába nyelt kend vasvesszőt, hogy úgy igenyeskedik:
úgy meghajlítom én kendet, hogy belehorpad a véknya, – engem úgy
segéljen!</p>
<p>Kasi György szájából ettől a vakmerőségtől kiesett a pipa. János
ellenben sarkon fordult s ment be egyenesen a Kasi fényes
cserepesházába.</p>
<p>Eszter a szép szobában éppen pántlikát vasalt.</p>
<p>Igy szólt János Eszterhez:</p>
<p>– Tudod-e aztat Eszter, hogy te vagy az én mindenségem?</p>
<p>Lángbaborult a szép leány rózsás arca, meg belesápadt az izzó
szavakba.</p>
<p>– Tudom – susogta és gyönyörében behúnyta a szemét.</p>
<p>– Vársz-e rám?</p>
<p>– Várok.</p>
<p>– Mindétig?</p>
<p>– Mindétig.</p>
<p>– A síron túl is? <span class="pagenum"><a name="Page_146" id=
"Page_146">-146-</a></span></p>
<p>– … Túl is.</p>
<p>– Akkor ölelj meg, Eszter.</p>
<p>A leány a legény keblére hanyatlott, de megölelni már nem bírta.
Minden erejét elvette szerelme extázisa.</p>
<p>A Jánosé azonban megkétszereződött. Ölbekapta szerelmesét s mint
kicsi gyermeket megringatta izmos karjaiban. És megcsókolta. Csak
egyszer. Igen félénken, szemérmetesen. Azt is talán csak azért,
hogy elmondhassa néki:</p>
<p>– Most mán ezentúl a párom vagy nékem, Eszter, mert
megcsókoltalak. El ne felejtsd ezt, Eszter, amíg odaleszek.</p>
<h3>II.</h3>
<p>Négy esztendeig volt oda Csóri János. Odaát Amerikában, ahol az
erőnek és szorgalomnak szerencsével bő gyümölcse terem.</p>
<p>A szerelem nyomában szerencse az akaratéban siker: négy év alatt
húszezer forintot szerzett János, egy majdnem kétakkora vagyont,
mint a Kasié. Lóval kereskedett.</p>
<p>… Az első emberi lény, akivel János szülőfalujában találkozott,
éppen Eszter volt. A temetőből jött, a megboldogult édesanyjától.
Szebb volt, mint valaha. Jánosnak láttán összeszorult a szíve, mert
ha szebb volt is, de igen halavány vala…</p>
<p>– Eszter! <span class="pagenum"><a name="Page_147" id=
"Page_147">-147-</a></span></p>
<p>A szűzies tartással lesütött szemmel haladó leány rákapta a
tekintetét.</p>
<p>– János! – És elkezdett zokogni.</p>
<p>– Ne sírj, Eszter; hisz látom a szemedből, hogy hívséges voltál
hozzám, hát ne sírj.</p>
<p>Egy boldog mosoly ragyogott át az Eszter könnyein.</p>
<p>– Csak örömömben sírok, – mondta, – mert mán azt hittem, örökre
elhagyott.</p>
<p>– Hát most mán, hogy itt vagyok, – szólt János áhitatos
ünnepiességgel, – visszakérem tüled azt a csókot, amit ma négy éve
itt felejtettem az ajkadon… Visszaadod-e?…</p>
<p>Bíborrá vált a leány halavány arca. Reszketett. Félt. A legény
észrevette: megfájult a szíve.</p>
<p>– Félsz tőlem, Eszter?</p>
<p>– Nem tudom…</p>
<p>– Hát nem akarsz megcsókolni?</p>
<p>A leány nem tudott felelni; csak reszketett váltig mint a
nyárfalevél. A legény félreértette remegését: szenvedélyes szívébe
belenyilallott a féltés őrjöngő indulata.</p>
<p>– Eszter, te mást szeretsz!</p>
<p>E szivettépő vád ellenében már megtalálta a leány a szót.</p>
<p>– Álló négy esztendeig nem láttam férfit az apámon kívül; senki
legény szeméig nem ért fel a nézésem… <span class=
"pagenum"><a name="Page_148" id="Page_148">-148-</a></span></p>
<p>– Osztán? – kérdi János és megfényesedik a szeme.</p>
<p>– Hát – folytatta Eszter – ne kívánja, hogy egyszeribe rám
szakadjon az egész mennyország, mert igen sokáig vártam
kigyelmedre, még gyenge vagyok.</p>
<p>A legény szívét mély áhitat szállotta meg.</p>
<p>– Eddig csak a voltál neköm, ami másnak a szeretője, de
mostantúl mán a vagy, ami a Szűz Mária Isten.</p>
<p>Azzal elváltak. Az egyszerű szívektől kevés szó telik és igen
kevéssel megelégszenek az egyszerű szívek. A tökéletes boldogsághoz
elég egy könny, egy mosoly is, csak a túlraffinált ember hiszi,
hogy a gyönyör és kéj is belétartozik. Nem. A gyönyör és kéj a
virág hullása, a virágfakadás a szűzies szerelem…</p>
<h3>III.</h3>
<p>Eszter szót se szólt apjának a János megjöttéről. De elárulta
azt a magaviselete: szeme ragyogott, szíve dalra fakadt. Először
négy év óta.</p>
<p>A gőgös apa erein végigfutott a rossz sejtelem hidege. De ezt
nem árulta el, inkább enyelgésre biztatta magát.</p>
<p>– Jaj, szógám, de meggyütt a kedved egyszeribe!</p>
<p>Még egyebet is akart mondani: valami negédes <span class=
"pagenum"><a name="Page_149" id="Page_149">-149-</a></span> tréfát,
de csak nem állt rá a szája sehogy. Két éve, hogy meghalt egyetlen
fia, nevének örököse: azóta befagyott a Kasi György humora… Mitől
örüljön? Idegenre marad a nagy vagyon: nem Kasi-nemzetség fényét
fogja hirdetni. És ez még a jobbik eset. Mert hiába tapossák háza
küszöbét falkástól a kérők: a leánya megkötötte magát, a koldus
szeretőjét várja. Pedig tudja, tudhatja, hogy amíg ő él, nem lehet
az övé… Nyilván halálát lesi a tulajdon leánya.</p>
<p>Elgondolkozván ezen a szomorú soron: mély bánat szállotta meg a
vén paraszt szívét. Csak nézett maga elé, olyan mereven, mintha
fejébe fagyott volna a szeme. Aztán mégis megmozdult s nagylassan
és kínos küzködéssel szóba kapott.</p>
<p>– Fiamat elvette Isten, mán csak te maradtál néköm, Eszter, hát
el ne hagyj… az ő kedviért.</p>
<p>– Soha! – mondta a leány lelkes szeretettel. – Se édes apámat,
se – őt.</p>
<p>A Kasi arca vérbeborult.</p>
<p>– A mán meg nem lehet. Vagy én, vagy ő? Válassz.</p>
<p>Csend. A leány kezét tördeli.</p>
<p>– Hát melyikünk? – kérdezte szinte könyörögve az apa.</p>
<p>– Nem megyek férjhez – mondta szaggatottan a leány. –
Eltemetkezem elevenen, ha úgy kívánja édesapám. <span class=
"pagenum"><a name="Page_150" id="Page_150">-150-</a></span></p>
<p>Nem volt ez gúnynak szánva, de az volt azért. És megmarta a
kevély ember lelkét.</p>
<p>– Inkább is lássalak a koporsóban, – kiabálta, – mint annak a
koldusnak a nyoszolyájában!</p>
<p>Azzal, mintha a saját kegyetlen szavaitól menekülne, lihegve
csörtetett ki a szobából.</p>
<p>A pitvarban éppen hogy bele nem ütődött Csóri Jánosba. Majd
leesett a lábáról, de egy pillanat alatt összeszedte magát.</p>
<p>– Adj’ Isten, gazduram! – köszöntötte János.</p>
<p>– Fogadj’ Isten! – viszonozta György a köszöntést. – Minek
erányában tisztölhetem?</p>
<p>Úgy tett, mintha rá nem ösmert volna Jánosra.</p>
<p>– Hát nem ösmér, gazduram?</p>
<p>Kasi György felnézett a János hajára, onnan le a cipője hegyére
(urias ruha volt Jánoson), ami közbül esett, kihagyta, úgy
mondta:</p>
<p>– Nem ösmérem – nem…</p>
<p>– Én vagyok Csóri János.</p>
<p>– Csóri? Csóri János? – komédiázott a vén paraszt. – Hagy lám
csak… Nono, emlékszek mán, emlékszek…</p>
<p>János világjártában kitanulta az embert: legott észrevette, hogy
hazudik a György magaviselkedése. Egy fájó, de gúnyos mosoly vonult
el az ajaka szélén.</p>
<p>– Hát csak nem akart megösmérni?! Igaz, – folytatta, – nem tudja
még, hogy gazdag ember <span class="pagenum"><a name="Page_151" id=
"Page_151">-151-</a></span> lettem. S hogy nem szólt rá Kasi, még
hozzátette: – Húszezer forintot szereztem pengőbe.</p>
<p>Elhallgatott; várta a hatást. Úgy számította ki, hogy a vagyoni
különbség megszüntével önmagától megszűnik a nagy paraszt gőgje is.
Mert mi egyéb különbség lehetne még közöttük ezenkívül? Rosszul
számított…</p>
<p>Kasi Györgynek még csak a szempillája se rezzent meg a legény
gazdagsága hallatán; közönyösen, unottan mondotta:</p>
<p>– Nohát a jó lesz kendnek, az a péz.</p>
<p>– Neköm nem igen köll – jegyezte meg János csendesen. – Az
Eszter miatt szereztem.</p>
<p>György úgy tett, mintha nem értette volna. Meg is mondta:</p>
<p>– Nem igen értem, nem. – És fölnézett az égre.</p>
<p>János hevessége igen sokat okosodott a négy idegen év alatt, de
ez a tettetés csak mégis kihozta a sodrából. Összeráncolta
homlokát, úgy vágta ki:</p>
<p>– Ne sokat parádézzunk gazduram. Jól tudja, mi járatban vagyok:
feleségnek kérem a lyányát, az esküdt mátkásomat.</p>
<p>Kasi György legjobb szerette volna a faképnél hagyni Jánost, de
csak nem tette. Meggondolta, hogy gőgjének az a fegyvere, ami jó
volt a koldus János ellen, a gazdag Jánossal szemben visszafelé
sülne; az ő méltóságán ejtene sebet. Hát válaszolt <span class=
"pagenum"><a name="Page_152" id="Page_152">-152-</a></span>
Jánosnak és nem nézett el a feje felett, hanem egyenesen bele a
szemébe. Fagyosan, mint az acél.</p>
<p>– Az nem lehet, – mondta, – kendnek az én lyányom nem vót
mátkása sohanap.</p>
<p>– Az Isten előtt!…</p>
<p>– És nem is lesz – folytatta György megrázva üstökét. – Ha
kódisnak nem adtam, világjáró jöttmentnek még úgy sem adom.</p>
<p>Most vette csak János igazában hasznát a nagyvilág zűrzavarában
szerzett önuralmának. Még csak az arca sem torzult el, egész
nyugodtan válaszolt.</p>
<p>– Ha világot jártam, csak kend miatt jártam. Én magamtul
elvettem vóna Esztert szegényen is. Kend nem adta, mivelhogy koldus
voltam… Hát most mán nem vagyok az…</p>
<p>– Még annál is rosszabb…</p>
<p>– Tudjam: mért?</p>
<p>Györgynek kidagadt a halántékere, hátracsapta fejét.</p>
<p>– Hát hol a hazád? A hazád? Melyik faluba való vagy? Kié vagy –
mi vagy?… Míg kódis vótál, – folytatta tompán, – ha csak zsellérház
is vót: vót hova tenned a fejedet. Földecskéd is vót, ha nem is a
tied, de jussal vágtad a kapádat bele. Vót falud, komád, cimborád…
vót törvényed, Istened!… Mid van most?… Lelketlen lelked
<span class="pagenum"><a name="Page_153" id=
"Page_153">-153-</a></span> és ebül szerzett húszezer forintod!…
Hogy merészelsz hát az én lyányomra szemet vetni?!…</p>
<p>Csóri János elsápadt. Szívén találta az öreg paraszt szava.
Föld- és fajimádó lelkén végigvonaglott a szégyenkezés kínja. Igaz,
igaz! Senkije, semmije! Lelke se. Különben nem felejtette volna el
a távol idegenben, hogy a koldusnál is koldusabb, hiába van pénze
garmadával, akinek hajléka, hazája nincs.</p>
<p>– Végképen igazat mondott, gazduram, – jelentette ki pirulva, –
de majd kijavítom a vétket…</p>
<h3>IV.</h3>
<p>A vétket Csóri János úgy javította ki, hogy megvette az
Italos-árvák telkét. Tizennégyezer forintot fizetett érte és a
rajta találódott állatokért. Volt már gyönyörű cserepes háza,
áldott fekete földje, selymes rétszőnyege. Övé lett a haza egy
része: just formálhatott a közös édesanya szívéhez. De egyébként is
engesztelgette megtévedését: harangot vett a toronyba,
kitataroztatta a régi becsurgó paplakot, székét a templomban ezer
forinton váltotta meg. Csupa látható erkölcsi kötelék, amikkel
lelkét szülőföldjéhez kívánta rögzíteni: a harang, a paplak, a
templom…</p>
<p>Kevély Kasi jól tudta hová vág Jánosnak mindez a cselekedete: az
ő lelkét akarja <span class="pagenum"><a name="Page_154" id=
"Page_154">-154-</a></span> velük a sarkából kiemelni… Holott azt
nem lehet! Mert hozzá van nőve az élete eréhez. Az, ami még él, a
helyéből ki nem mozdítható… Miért? Csak jöjjön János, majd
megmondja néki.</p>
<p>Jött János. Se kevélyen, se alázatosan, erkölcsi győzelmétől és
szerelemtől ittasan.</p>
<p>– Eljöttem a lyányért – mond. – Van hazám, hajlékom, földem, van
egyházam, Istenem, hát mán most senki jámbor hivő lélek nem
tagadhatja meg tülem istenes kérésemet…</p>
<p>– Ha nem én! – vágta el szavát Kasi György és farkasszemet
nézett a makacs kérővel.</p>
<p>Az elsápadt.</p>
<p>– Miért tenné? – hebegte, de egyben villámlott a szeme.</p>
<p>A vén parasztnak tarkóba csuklott gőgös, kemény feje, apró,
szúrós szemét végigjártatta az ég boltozatján, mintha keresne ott
valamit.</p>
<p>Mert nem vagy az, aki én. A te fajtádnak még a mennyországban is
lentebb a helye.</p>
<p>– Mibe különb kend nálamnál?</p>
<p>– Mibe?! – (Mint a csökönyös ló, haragosan megrázta a fejét.) –
Mibe?!… Eredj a temetőbe. Olvasd végig a fejfák írását: abbul
megtudod… Ott pihen a hitestársam, – folytatta szinte grandiózus
szenvedelemmel, – édesanyám, édesapám, az öregszülém, meg annak az
öregszüléje, mind valamennyi. Három gyermekemet temettem magam
<span class="pagenum"><a name="Page_155" id=
"Page_155">-155-</a></span> is abba a szentelt földbe… Most számolj
be te a nemzetségeddel. Miféle földben aluszik az öregapád apja?
Hol a fejfája? Melyik templomban imádkozott?… Felelj hát: hagy
tudjam, ki ija-fija vagy?</p>
<p>János nem tudott mindjárt felelni. Ismét szíven találta a szó,
de ezúttal sebten lepattant róla.</p>
<p>– Én becsületes ember vagyok, – mondta némi szünet után, – az
volt a szülőapám is. Nem tehetek róla, hogy elárvultam korán és nem
akadtam a sírja nyomára. Szegény ember kenyér után jár… ott a
sírja, ahol elfogy a kenyere.</p>
<p>Kasi bevette az okos szép szót.</p>
<p>– Nem is csúfollak érte, – mondta lentebb hangon, – de te se
csúfolj meg engem azzal, hogy vélem egy sorba kérezkedjél… Itt a
kezem, – folytatta, – derék legény vagy, de a lyányom nem néked
termett.</p>
<p>János visszautasította a Kasi jobbját. A gazda utolsó szavaiból
már nem az igazság érce csengett ki, gonosz önzés duhogott belőlük.
Az ellen pedig föllázadt a János jogérzete.</p>
<p>– Ha nem adja kend szívvel, viszem erővel. Jussom a leány! Négy
évig küzdöttem érte, megszereztem, enyém.</p>
<p>Mondván, ment a házba a leányhoz. Kasi utána kiáltott:</p>
<p>– Vidd. Ha megy, elviheted erő nélkül is. <span class=
"pagenum"><a name="Page_156" id="Page_156">-156-</a></span></p>
<p>Bizott a leánya adott szavában, szűzies szemérmetességében,
bízott a vérkötelék bűvös erejében. Be se ment János után a házba.
Leült a tornác elé és várt. Arca nyugodt volt, bár némi szorongást
érzett a szíve körül. Nem csuda. Most fog elválni a leánya sorsa,
ami egy az övével, egy az egész Kasi-nemzetség sorsával, mert ők
ketten az utolsó Kasiak…</p>
<p>… Megkattant a pitvarajtó závárzatja… A vén parasztnak elállt a
lélekzete. Szeme kidülledt: úgy nézett a pitvarajtó felé… Kordul
sarkában az ajtó… No most! Egymaga lép-e ki rajta a legény, vagy a
leányával együtt?…</p>
<p>Kasi György a szívéhez kapott. Jött Csóri feléje, kezén a
leány.</p>
<p>– El kell mennem véle, édesapám, – rebegte Eszter, – mert
szeretem, megesküdtem véle…</p>
<p>Kevély Kasi György emelte volna kezét a szívéről, de már nem
volt hozzá ereje. Leesett a keze. És utána bukott az egész hatalmas
testével.</p>
<p>… Gőgje össze volt nőve az élete erével.</p>
<p>Megtört a gőgje: megpattant az életere.</p>
<hr class="chap" />
<p><span class="pagenum"><a name="Page_157" id=
"Page_157">-157-</a></span></p>
<h2>A SIRATÓ ASSZONYOK ÉS A HALÁL.</h2>
<p>Sügér János bácsinak igazság szerint már ezelőtt tíz esztendővel
kellett volna az árnyékvilágból a fényesbe átköltözködnie. Ám nincs
teljes igazság, ma is itt lent dőzsöl az öreg kopott szűrében, hála
a sirató vénasszonyok fölös buzgalmának.</p>
<p>Az eset úgy kezdődött, hogy János bácsi egy kiadós disznótor
után lefeküdvén, egyéb kellemetlenségek között azt álmodta, hogy
megjelent neki a Halál angyala a kaszás ember kíséretében.</p>
<p>– Igazítsa el földi dolgait, János bácsi, – így szólt az angyal,
– mert holnap estére érte gyüvök.</p>
<p>A kaszás nem szólt semmit, csak a kaszáját fente.</p>
<p>János bácsi sokkal jobban hitt az álomban, mint akár a
keresztkomája esküvésében: rendtartó keresztény-katolikus emberhez
illően már kora reggel hozzáfogott a munkához, egyrészt, hogy
tiszta állapotokat és emlékeket hagyjon maga után, másrészt hogy
megkönnyítse magának az előtte <span class="pagenum"><a name=
"Page_158" id="Page_158">-158-</a></span> álló iromba hosszú utat,
ami alighanem csak a poklok tornáca előtt fog véget érni.</p>
<p>Kikászmálván ágyból, egyenesen nekiment a ládafiának s kiemelte
belőle azt a bizonyos <i>acskót</i>, ami hatvan évi földi
tartózkodása gyümölcsét tartalmazta és elballagott vele a
jegyzőhöz.</p>
<p>– Tekintetes uram, ügyes-bajos dologba gyüttem, megfizetném, ha
eligazítaná.</p>
<p>A jegyző bólintott.</p>
<p>– Beszéljen, János bácsi.</p>
<p>Az öreg paraszt körülnézett a hivatalos szobában.</p>
<p>– Tanu kék, – mondta, – tessen valakiket beparancsolni, addig
nem beszélhetek.</p>
<p>A kövérbajszú falusi tisztviselő elnevette magát.</p>
<p>– Tán testamentomot akar kend mondani, hogy a dolgának ilyen
nagy feneket kerít?</p>
<p>– Aztat, ippeg hogy aztat…</p>
<p>A szükséges három ember (a segédjegyző, a harangozó és egy
vénasszony) egy kettőre előkerült valahonnan. János az asztalra
tette a pénzes zacskót.</p>
<p>– Négyszázharminchat forint hetven krajcár van benne, olvassa
meg a tekintetes úr.</p>
<p>A pénz megolvastatott a tanuk előtt, meg volt az utolsó garasig.
Most már bemondhatta János a testamentumot is a segédjegyző tolla
alá. Úgy intézkedett, hogy apró zsellérportáját a hozzátartozó
<span class="pagenum"><a name="Page_159" id=
"Page_159">-159-</a></span> három köblös földdel öccse örökölje, a
testvérbátyja korhely fia. A drága készpénzt ellenben mind szent
célokra hagyta: szétosztotta az eklézsia, a pap, a kántor, a
harangozó és a sirató asszonyok között. Különösen eme
fehérszemélyekről gondoskodott nagylelkűen, tíz-tíz pengőforintokat
igért nekik hatuknak, ha buzgón végzik kötelességüket. Végére
járván a végrendelkezésnek, el is lépegetett hozzájuk, hogy
külön-külön lelkükre kösse a mennybéli üdvössége iránti
érdeklődést.</p>
<p>– Csak estvére halok meg, – mondta nekik, – de azért nem árt, ha
helyben lesznek napszállat előtt.</p>
<p>A vénasszonyok a dús hagyomány tudatában fűt-fát igértek
Jánosnak. Hogy olyan parádés jajveszékelést rendeznek a
tiszteletére, amitől megesik az ördögök szíve is. Felöltöztetik
patyolatfehérbe, lábát kinyújtóztatják, kezét keresztbe teszik a
mellén, szemehéjját lecsukják, egyszóval semmiről sem fognak
megfeledkezni, krajcárt is tesznek a feje alá, hogy a föltámadás ne
találja egészen pénztelenül.</p>
<p>János bácsi boldog megnyugvással állított be a paphoz:</p>
<p>– Főtisztelendő, érdemes uram, én ma estére elköltözködök, arra
kérem, ha meg nem sérteném, tisztölje meg szegény házamat
napszállat előtt, hogy fölvehessem az utolsó kenetet. <span class=
"pagenum"><a name="Page_160" id="Page_160">-160-</a></span></p>
<p>A szentatya nagyot nézett.</p>
<p>– De hiszen kutyabaja kendnek.</p>
<p>János helybenhagyta.</p>
<p>– Nincs. Egészséges vagyok, mint a makk, de estére möglesz a
baj, – állította, – biztosan möglesz.</p>
<p>Vévén a pap igéretét, hazafelé bandukolt János bácsi.
Megtisztogatta ócska puskáját, megkente a csizmáját, aztán lefeküdt
az ágyba. Oda citálta maga mellé a vén Julist, aki tízévi
özvegységében gondot viselt és mosott rá.</p>
<p>– Imádkozzál, Julis, mert én elmenek.</p>
<p>– Há mén kend? – kérdezte ijedten az asszony.</p>
<p>– Mán – humorizált János – vagy a poklokba, vagy a
mennyországba, biztosat nem tudhatok.</p>
<p>– Tán meggárgyult kend! – korholta Julis. – A sőre se lehet jobb
színben kendnél.</p>
<p>János ráhujjantott.</p>
<p>– Ne zavadzálj bele az én dógomba. Megmondtam, hát
elpatkolok.</p>
<p>– Van lelke kendnek! – siránkozott a vénasszony. – Igy magamra
hagyni engemet!</p>
<p>János bácsi dühbe gurult.</p>
<p>– A kiskésit, hisz nem magamtul menek, ha’ visznek!</p>
<p>Julis leült embere lábánál egy székre és hozzáfogott az
imádkozáshoz. Pörgette az olvasót s halkan duruzsolt hozzá. Nem
hitt gazdája elkövetkezendő <span class="pagenum"><a name=
"Page_161" id="Page_161">-161-</a></span> halálában, az volt a
meggyőződése, hogy <i>megveszlett</i> az öreg. A ráimádkozás jó
orvosság lehet ez ellen is.</p>
<p>János gazda szinte mozdulatlanul feküdt az ágyban, csak a szeme
sugara sétált fel s alá a gerendákon s gondolatai kóboroltak
szerteszét a világban a gazdag mult s a szűkös jövő sikátorai
között… Már neki befellegzett. Csak azt kellene kitalálnia, hogy
mikép tehetné legalkalmatosabban jóvá az alatt a pár óra alatt, ami
számára az életből még hátra van, azt a tömérdek istentelenséget,
amit életében elkövetett… Ha valaki azt neki biztosra meg tudná
mondani. Bizony ráhagyná tajtékpipáját, a szűrét, sőt még egyebet,
talán a szekerét is. Dehát – vélte János bácsi – olyan okos ember
talán nincs is a világon. Annyit meg ő is tud, hogy a Halál
szomszédságában csöndesen viselkedjék az emberfia, illedelmesen
beszélgessen embertársaival, nem úgy cifrásan, káromkodással
vegyest, mint ahogy szokta, mikor jó dolga van. Az is bizonyos,
hogy bűnbánást kellenék mutatnia, bocsánatot kellene kérnie
azoktól, akiket valaha is megbántott vagy megkárosított.</p>
<p>Már nyelvén volt a szó, hogy Julist Kovács Mátyásért küldje, aki
neki legfőbb haragosa volt (méltán pedig, mert kehes lovat adott el
Mátyás gazdának egészséges helyett). Ám lenyelte a szót János
bácsi: jobban megfontolván jámbor szándékát, <span class=
"pagenum"><a name="Page_162" id="Page_162">-162-</a></span> rájött,
hogy hiába jönne el hozzá Kovács Mátyás, úgy se tudná megkövetni.
Ahhoz ő nem ért, azt a mennyországban is aligha fogja
megtanulni.</p>
<p>Hát csak feküdt János. Hanyatt és mereven. Elvetvén gondját a
földieknek, közömbös lélekkel várta a Halált. Hovatovább
beszüntette agya működését is. Minek gondolkodjék, mikor gondja
nincs. Szeme kifáradt az egyhelybe nézéstől: karikákat vetett a
levegőbe, színes vízhólyagokat vetített a szoba falára. Megunta a
karikákat s a bugyborékot, lehúnyta szemét… A derékalj nyomta a
derekát. Jobb oldalára akart fordulni, de benneszakadt az akarata.
Minek erőlködjék erre a rövid időre! Majd eljönnek a sirató
asszonyok, vesződjenek azok vele, nem ingyen teszik… Roppant
fáradtságot érzett. Alig eszmélt. Mintha már csakugyan körülötte
ólálkodott volna a kaszás ember, akit megálmodott.</p>
<p>Pedig csak álmos volt János bácsi. Érzékei összetévesztették az
örök elmúlás jelenségeit az álom előtüneteivel. Az autoszuggesztió
titokzatos ereje nyügében elpetyhüdt a teste, idegei nem reagáltak,
szíve verése szinte elállott… Csak Julis duruzsolását hallotta. Az
is összefolyt a fülében. Valami óriás földöntúli dongó
dünnyögésének hallotta az ájtatos, imádságos hangokat.</p>
<p>Öt óra tájban, mikor megjöttek a sirató vénasszonyok, már alig
hápogott János bácsi. Kapkodott <span class="pagenum"><a name=
"Page_163" id="Page_163">-163-</a></span> a levegő után.
Halántékerei kidagadtak. Unta a halódást szörnyen: kergette az
egyik sirató asszonyt, menne a papért.</p>
<p>A többi és Julis néni hozzálátott a munkához. Szakértő
tapintattal teljesítették hivatásukat. Vigasztaltak, siránkoztak,
egy-egy égő gyertyát tartottak kezükben.</p>
<p>János bácsi igen izzadt. A gyertyák bosszantották a szemét, a
siránkozás belenyilallott a veséjébe.</p>
<p>– Vigyenek ki a tornácra, – nyögte, – Isten szabad ege alatt
szeretnék meghalni.</p>
<p>Az asszonyok teljesítették kérését. Megragadták az ágyát és
szaporán karatyolások között kitaszigálták valahogy a tornácra.
János úgy érezte, hogy eme művelet közben apró darabokra töredeztek
a csontjai. Nem bánta a csontokat, a túlvilágon úgy se veszi többé
hasznukat… Csak jönne már a pap, hogy hozzáfoghatna végre a
meghaláshoz.</p>
<p>De csak nem jött a pap. Igen késett. János elvesztette türelmét.
Elkáromkodta magát:</p>
<p>– Az áldóját, mér nem iparkodik jobban a főtisztelendő úr, mikor
az embernek sietős útja van.</p>
<p>A sirató asszonyok elszörnyülködtek a pogány kifakadáson.</p>
<p>– Jaj, János bácsi, most elkárhozik kigyelmed, ha ki nem
engeszteljük a szenteket.</p>
<p>A halódó magába szállott. <span class="pagenum"><a name=
"Page_164" id="Page_164">-164-</a></span></p>
<p>– Hásze arra valók vagytok, hogy kiengeszteljétek, nem ingyen
teszitek.</p>
<p>És szörnyen nagy bűnbánatot érzett…</p>
<p>Az egyik asszony a János nyaka alá nyúlt, felültette a beteget
az ágyban.</p>
<p>– Mondja kend, János bácsi, hogy: Jézus!</p>
<p>– Jézus! – nyögte az öreg.</p>
<p>Most a másik vénasszony szólalt meg.</p>
<p>– Mondja kend, János bácsi, a lelke üdvösségéért mégegyszer,
hogy: Jézus.</p>
<p>– Jézus! – hápogta János.</p>
<p>Az asszonyok hókuszpókuszokat csináltak az égő gyertyákkal s
helyeslőleg bólogattak.</p>
<p>A harmadik asszonyra került a sor.</p>
<p>– Mondja kend, János bácsi, hogy könnyű legyen kendnek a főd,
harmadszor is, hogy: Jézus.</p>
<p>De ezt már megsokallta a halódó.</p>
<p>– Nem mondom – jelentette ki határozottan. – Kéccer mondtam a
Fiúisten nevét, hiába fel nem veszem harmaccor is.</p>
<p>– De csak mondja kend, – ijjegették a szakavatott asszonyok
áldozatukat, – mondja kend, mert elkárhozik.</p>
<p>– Ne izéjjetek velem, nem vagyok tán se bolond, se gyerek!…</p>
<p>János bácsi meglepően egészséges hangon tiltakozott lelki
nyugalmának megháborítása ellen. <span class="pagenum"><a name=
"Page_165" id="Page_165">-165-</a></span> Ám az asszonyok nem
hagyták magukat. Meglóbálták gyertyájukat, sápítoztak,
szörnyülköztek.</p>
<p>– Mondja kend!… Mondja kend!</p>
<p>– Azért se mondom!</p>
<p>– A pokolba kerül kend!</p>
<p>– Micsoda? A pokolba! Én? Tán mert oda kívántok?</p>
<p>János bácsi kiugrott az ágyából, úgy folytatta:</p>
<p>– Hát azért sem! Megmutatom néktek, adta boszorkányjai, hogy egy
fitying sem üti az én halálomból a markotokat… Megmutatom, hogy
túléllek mindnyájatokat…</p>
<p>Az asszonyok ijedten rebbentek széjjel. János még utánuk
kiáltott.</p>
<p>– Engem senki se kunérozzon, mikor meg akarok halni. Azér se
halok meg a kedvetekért…</p>
<p>Negyedóra mulva végre megjött a pap. De már nem volt szükség rá.
János elébe ment s tiszteletteljesen kezet csókolt neki.</p>
<p>– Engedelmet istállok, főtisztelendő érdemes uram, hogy
idebolondítottam, de már elment a kedvem a haláltól, elvették a
vénasszonyok. Furt ijjegettek, – panaszolta, – az orrom körül
legyeskedtek a gyertyákval, mintha már nem is lennék az élők
között, összepörkölték a bajszomat is.</p>
<p>Az okos, humoros szentatya elmosolyodott.</p>
<p>– Mondtam kendnek, János, hogy nincs semmi baja. <span class=
"pagenum"><a name="Page_166" id="Page_166">-166-</a></span></p>
<p>– Lett vóna, – állította János, – mán itt is vót a Halál az
ágyam fejinél, de szerencsére megkegyelmezett, beérte azzal a
kínzással, amit az asszonyoktól kellett elszenvednem…</p>
<p>És megmaradt János emellett az igazsága mellett. Ma is váltig
azt hajtja, hogy végérvényesen meghalt volna ezelőtt tíz
esztendővel, ha életre nem bosszantják vala a sirató
vénasszonyok.</p>
<hr class="chap" />
<p><span class="pagenum"><a name="Page_167" id=
"Page_167">-167-</a></span></p>
<h2>HATTYÚDAL.</h2>
<h3>I.</h3>
<p>Az árverés csak tíz órakor kezdődött, de már kilenckor mind
együtt voltak a felek. Tele volt velük a községháza és udvara.</p>
<p>A házban a hivatalos közegek pipáztak. Bíró uram a kisbírót
szidta, jegyző uram ellenben a miniszterelnököt. A végrehajtó
megbotránkozott ezen a merészségen, de a fiskális leszidta
érte.</p>
<p>– Micsoda hazafi maga, – rivallt rá, – hogy egy hazaáruló
kormányt védelmébe vesz?!</p>
<p>– A kormány az én uram: hűséget esküdtem neki.</p>
<p>– Eb ura fakó!…</p>
<p>Biztosan összekaptak volna, ha nem jön közbe semmi. De éppen
belépett egy szikár, ötvenes ember s kísértetiesen fakó arcát
magasra emelve, réveteg szemmel körülnézett a gyülekezeten.</p>
<p>Csend lett…</p>
<p>Volt a jövevény megjelenésében valami, amitől <span class=
"pagenum"><a name="Page_168" id="Page_168">-168-</a></span>
megdöbbentek a szívek. Valami könnyfacsaró, valami félelmetes.</p>
<p>Először a bíró elé lépett a zord alak.</p>
<p>– Meglesz, bíró uram?</p>
<p>A vén harcsabajuszos bíró lehorgasztotta fejét.</p>
<p>– Meg, öcsém, meg.</p>
<p>Aztán az ügyvédtől kérdezte:</p>
<p>– Nem várnak, tekintetes uram?</p>
<p>– Nem lehet, atyámfia, már igen soká vártunk.</p>
<p>Bódi Mátyás gondolkodott egy pillanatig, aztán ütött a
fejével.</p>
<p>– Úgy is jól van – mondta s azzal, ahogy jött, csendesen
eltávozott.</p>
<p>Az emberek részvéttel néztek utána és tárgyalni kezdték az
esetét.</p>
<p>– Kár érte! – sóhajtott fel a bíró, – a legtisztább ember volt a
faluban.</p>
<p>– Akkor hogy mehetett tönkre? – kérdezte a fiskális.</p>
<p>– Kevély vót…</p>
<p>A további magyarázat benne maradt a bíróban, ki kellett neki
mennie rendet csinálni, mert az udvaron kirekedt venni szándékozók
verekedni kezdtek. Egy malacon vesztek össze, amit Bódi egy
irtózatosan vén cigánynak oda akart ajándékozni. Ezt ellenezték a
kapzsi hiénák: hogy nincs többé jussa Bódinak a malachoz, minden a
tömegé. A jobbérzésű emberek ellenben pártját fogták. <span class=
"pagenum"><a name="Page_169" id="Page_169">-169-</a></span></p>
<p>Hát ebből származott a verekedés.</p>
<p>Bíró uram botjával kettévágta a háborút és kioktatta Bódit:</p>
<p>– Dejszen, komám, a <i>zálogot</i> nem szabad odaadni,
röstellem, de nem szabad.</p>
<p>– Ennek a vén embernek! – háborgott Bódi a cigányra mutatva.</p>
<p>A bíró megcsóválta a fejét.</p>
<p>– Törvény, hát törvény…</p>
<p>– Úgy is jól van – mondta az elesett ember és intett a
cigánynak, hogy eressze hát el a malacot.</p>
<p>A vén pikulás engedelmeskedett és földre tette a visító
állatkát. A tömeg utat nyitott neki (mert egy fürge malac futtában
könnyen leveszi lábáról az embert), de – csudák csudája! – amint a
földhöz ért, mintha villám érte volna, egyet sem moccant a
malac.</p>
<p>Az emberek elképedve néztek egymás szemébe. Isten ujját
sejtették a csudában. Legjobban Bódi maga. És most már nem kért, de
parancsolt.</p>
<p>– Isten is úgy akarja, ahogy én akarom! – mondta szemét égnek
emelve, azzal lekutyorodott a kimult állatkáért és visszatette a
vén cigány ölébe.</p>
<p>Fia lélek sem mert fölszólalni ellene. A tömeg megnyilt előtte;
sarkában a cigánnyal, kilépett a kapun. <span class=
"pagenum"><a name="Page_170" id="Page_170">-170-</a></span></p>
<h3>II.</h3>
<p>A bírósági végrehajtó felolvassa az árverési feltételeket.</p>
<p>Az ügyvéd ösztönszerűleg belehepciáskodik és bár most már nem
segíthet rajta, kifogásokat tesz a bírói végzés ellen.</p>
<p>A végrehajtó kineveti és elkönyveli a bánatpénzeket… Tizen
árvereztek a Bódi portájára.</p>
<p>– Négyszázötven forint! – kiáltja az első ajánlattevő.</p>
<p>– Ezer! – hurrogja le a második.</p>
<p>– Ezerötszáz! – rikkantja egy éles hang és az első sorba
tolakodik.</p>
<p>Egy ideig e között a három ember között folyik a versenyfutás.
Kétezer forintnál azonban már megszaporodnak a pályázók. Egy
félcsipejű apró emberke kivételével mindenki licitál. Az arcokra
ráül az izgalom és kapzsiság pirossága, kidüllednek a szemek. Egy
mérges árverező oldalba löki szomszédját (mert többet ajánlott),
egy másik kiköp maga elé. Egyiknek keze reszket, másiknak a hangja.
Gyűlöli egymást valamennyi.</p>
<p>A ködmönökből kiáradó avas zsírszag összevegyül az emberek
pálinkás lehelletével: fojtó gőzzel telik meg a szoba.</p>
<p>A bíró kinyitja az ajtót. A beáradó friss levegő <span class=
"pagenum"><a name="Page_171" id="Page_171">-171-</a></span>
megcsapja az arcokat és kissé lehűti a szenvedélyeket.</p>
<p>Egy percig senki sem árverez… Mindenki kifigyel az udvarra…</p>
<p>Valami végtelen keserves, szívettépő muzsika hallatszik be
onnan. Olyan csodás, olyan új! Senki sem ismeri a dallamát. Azt sem
igen tudják kitalálni: mifajta muzsika.</p>
<p>Nem sokáig kellett az embereknek találgatniok. Mind közelebb és
közelebb hangzott a szomorú nóta. Telezúgta a pitvart…
belejajongott a tárgyalási terembe… s megreszkettette a
szíveket…</p>
<p>… Belépett Bódi. Nyomában a vén cigány, szájában magasra emelt
pikula. Arca átszellemült, kidülledt a szeme. Rongyos kalapja
lecsúszott fejéről, mintha égnek álló gyér, ősz haja emelte volna
le… és fujta, fujta szívettépőn, keservesen.</p>
<p>Senki se moccant.</p>
<p>A szenvedély elült az arcokról, lecsuklottak a fejek… Az emberek
kalapjukat forgatták a kezükben, vagy a ködmönükön babráltak.</p>
<p>… Kvik! Hrrrrr!…</p>
<p>A pikula egy utolsót nyikkant, a vén cigány egyet hördült, s
mint valami szennyes rongy összeesett.</p>
<p>Bódi felemelte, mint egy kis gyermeket és vitte ki.</p>
<p>Az árverezők utána bámultak és nem tudtak szólani. A
végrehajtónak megcsurrant a szeme… <span class="pagenum"><a name=
"Page_172" id="Page_172">-172-</a></span></p>
<p>Ekkor elé állott az apró, félcsipejű emberke s egy forinttal
többet ajánlott, mint a legutolsó árverező.</p>
<p>– Kétezerhétszázhárom.</p>
<p>Az emberek összenéztek. A vénebbje megcsóválta fejét, a
tüzesebbje görccsé szorította öklét.</p>
<p>– Kétezerhétszázhárom! – ismételte a kis ember és a végrehajtó
írásába hajolt, hogy megnézze: bejegyezte-e ajánlatát.</p>
<p>Ekkor egy bikanyakú tömzsi ember kiugrott a szoba sarkából és
magasra emelvén öklét, irtóztató csapást mért az ajánlattevő
fejére.</p>
<p>A kis ember összeesett.</p>
<p>A végrehajtó felállott és összehajtotta az írását.</p>
<p>– Az árverést beszüntetem… Érvénytelen.</p>
<p class="center">*</p>
<p>A Bódi portájára még kétszer tűzött ki a bíróság árverést. De
eredmény nélkül folyt le mind a kettő. A Bódi portájára árverezni
többé nem mert emberfia.</p>
<hr class="chap" />
<p><span class="pagenum"><a name="Page_173" id=
"Page_173">-173-</a></span></p>
<h2>CSIKASZ.</h2>
<p>Praha Samu kitántorgott a kórházból és miután megrészegedett az
éles, friss levegőtől, belekapaszkodott egy ákácfába… A kórházi
urak azt írták ugyan egy nagy könyvbe, hogy egészségesen
bocsáttatott el, de ebből egy szó sem volt igaz. Ha véletlenül
fejedelem Samu, a tudós orvosok napjában három bulletint állítottak
volna ki köz- és mellékérzéseiről, nemhogy egészségesnek
nyilvánították volna.</p>
<p>Azonban nem ez az igazságtalanság bántotta Praha Samut, hanem a
sorsé. A kórházban leamputálták jobb karját könyökben: hát mihez
fogjon most már?</p>
<p>… Régi mesterségét nem folytathatta, abba biztosan belesült
volna az első alkalommal. Nem volt ő olyan elsőrendű tolvaj, hogy a
balkeze is be lett volna gyakorolva a zsebekre, mint egynémely
kartársáé… Utólagosan elsajátíthatná ugyan a balog-tempót is –
hanem addig!… Akár éhen halhat, míg valamelyes ügyességre tesz
szert. Mert <span class="pagenum"><a name="Page_174" id=
"Page_174">-174-</a></span> nem olyan könnyű és nyugodalmas
mesterség ám a zsebmetszés, mint például a kefekötés. Ész, kitartás
és kemény szív kell hozzá. Az sem igaz, hogy nem jár munkával: a
favágás is könnyebb…</p>
<p>Életében először elmélkedett Praha Samu ilyenformán, mialatt az
ákácfát ölelte, hogy a földre ne essék. Addig nem igen feszegette
életmódja minéműségét: lopott, mert élni muszáj. Ez egy olyan
emberi törvény volt szerinte, amit józan ésszel nem lehetett
megdönteni. Bezzeg ő is jobb szeretett volna úgy élni, mint a
bankárok, de hát mindenki nem lehet bankár. De még becsületes
mesterember sem. Hiszen ő maga is kitanult lakatos volt, de nem
kellett a munkája senkinek. Fölös volt… A világnak csak egy
bizonyos számú lakatosra és becsületes emberre van szüksége, a
többinek egyebet kell próbálnia, ha koldulni nem akar. Már pedig
odáig nem sülyedt volna Samu, nem, a föld minden kincséért sem.
Inkább minduntalan kockára tette szabadságát, ami pedig a
legdrágább kincs a földön…</p>
<p>A Samu lelkét, midőn elmélkedése fonalán ehhez a ponthoz jutott:
rettenetes harag szállotta meg.</p>
<p>… Micsoda?!… Hogy ő kolduljon? Azért, mert nincs jobb keze? Mert
beteg és alig áll a lábán?!… Soha! Inkább beleugrik a Dunába… Hanem
persze nem mindjárt. Ostobaság lenne tőle elhamarkodni a dolgot.
Nem egyszer volt már <span class="pagenum"><a name="Page_175" id=
"Page_175">-175-</a></span> olyan soron, hogy három napig nem evett
és Isten mégis megsegítette az utolsó pillanatban…</p>
<p>Hogy ajkára jött Isten szent neve: egy kimondhatatlan áhitatos
érzés szállotta meg a nyomorék ember lelkét. Összetette volna
kezét, de miután az egyik hiányzott, azt gondolta, hogy betér a
Rókuskápolnába: ott térdreveti magát. A Miatyánkot tudta
gyermekkora óta: azt majd elmondja Istennek… Összeszedte minden
erejét és bevánszorgott a templomba. Az ajtóban egy olvasós
koldusasszony ült, régi jó ismerőse, még abból az időből, amikor
nem koldult, hanem céhbeli orgazda volt.</p>
<p>Samu menten ráismert, de nem állott vele szóba: egy megvető
pillantást vetett rá és befordult a templomba. A vénasszonyt
sérthette a gőgje, mert utána kiáltott:</p>
<p>– Kár kényeskedni, még kend is kikerülhet a sarokra…</p>
<p>… Praha Samu nem egyszer, de tízszer is elmondta a Miatyánkot. S
mintha az áhitat erőt szított volna beteg tagjaiba: már egész bátor
lépésben jött ki a kápolnából. Befordult a Rákóczi-, onnan ki a
Thököly-útra. Ennek egy mellékutcájában, a Lupi kocsmájában szokott
tanyázni, ha pénze volt, az ő hű cimborája, Ruzsi, a betörő… Hát
odamegy… Ha csakugyan ott lesz Ruzsi, iszik a borából és tör a
kenyeréből. Az nem koldulás. Nem egyszer traktálta meg ő is Ruzsit.
<span class="pagenum"><a name="Page_176" id=
"Page_176">-176-</a></span></p>
<p>Amint így csoszogna, ösztönszerűleg jobbra-balra pislogatva az
óraláncok felé, egyszerre csak a vállára csap valaki. Egy
kuszahajú, múmiaképű csavargó volt. Igen megörült Samunak.</p>
<p>– Upra, te! Hát mi mász?…</p>
<p>– Nini, Csikasz! Kint vagy?…</p>
<p>– Kint…</p>
<p>Nézték egymást és fénylett a szemük.</p>
<p>– Jól megy most neked? – kérdezte Samu.</p>
<p>– Jól… Van három bikám… Hát te mikor <i>fogtál</i>?</p>
<p>– Én, – mondta szégyenkezve Samu, – régen. A kórházban voltam öt
hétig. – És megbillentette csonka karját a kabátja alatt.</p>
<p>Csikasz rábámult és szótlanul megcsóválta fejét. Jó sokáig
állott a két ember így egymással szemben. Samu szemlesütve, Csikasz
gondolkozva, hallgatagon.</p>
<p>– Akkor te igen kutyávul vagy – törte meg az utóbbi a csendet. –
Mért nem vigyáztál jobban?</p>
<p>– Vigyáztam, – válaszolt Samu, – csakhogy rozsdás volt a
ráspoly, megszúrtam az ujjamat. Vérmérgezést kaptam, hát levágták a
kezemet…</p>
<p>– Hm… <i>Nyitni</i> akartál?</p>
<p>– Nyitni. A <i>grájfolás</i> igen szűkösen adta…</p>
<p>Csikasz újra megcsóválta fejét.</p>
<p>– Nem tudsz te nyitni – korholta Samut. – Mit fuserálsz a más
mesterségébe?… Most itt van, ni! <span class="pagenum"><a name=
"Page_177" id="Page_177">-177-</a></span></p>
<p>Samu olyan képet vágott, mint a megdorgált gyermek, midőn magába
száll, de mégsem enged az igazságból.</p>
<p>– Hásze – dohogta – most mán én is tudom…</p>
<p>… Mozogni kezdtek. Egy darabig szótlanul csoszogtak egymás
mellett, aztán a lóversenytér környékén megszólalt Csikasz:</p>
<p>– Mán most mi lesz veled?</p>
<p>– Tudom is én…</p>
<p>– Tudsz balkézzel?…</p>
<p>– Nem tudok.</p>
<p>– Tanuld meg.</p>
<p>Samu rossz néven vette a gyámkodást.</p>
<p>– Mi közöd hozzá!…</p>
<p>Csikasz dühbe gurult.</p>
<p>– Ejnye, az istállóját, hogy mi közöm-e?! Hát nem vagyok a
cimborád?</p>
<p>– Hásze, az vagy, – mondta Samu szégyenkezve, – hogy ne vónál
az…</p>
<p>– Nohát!… Gyere a Lupihoz, ott majd kigondolunk valamit…</p>
<p>Mentek a Lupihoz, de ahogy a lebúj közelébe értek, megtorpant
Samu.</p>
<p>– Csikasz!</p>
<p>– No?</p>
<p>– Bent van Ruzsi?</p>
<p>– Mit tudom! Csak gyere.</p>
<p>Samu habozott. <span class="pagenum"><a name="Page_178" id=
"Page_178">-178-</a></span></p>
<p>– Először nézd meg: bent van-e Ruzsi?</p>
<p>– Minek?</p>
<p>– Félek tüle.</p>
<p>– Mér’? Tán becsaptad?</p>
<p>Samu megharagudott.</p>
<p>– Ijnye, az áldóját! – förmedt rá Csikaszra. – Hát mit gondusz
te rulam?</p>
<p>– Nono, – kérlelte Csikasz, – tudom én, hogy becsületes ember
vagy… Hát mér’ félsz tüle?…</p>
<p>Samu igen restelhette, amit mondandó volt, mert elpirult.</p>
<p>– Összeszid – mondta csendeskén.</p>
<p>A múmiaképű gúnyosan nevetett.</p>
<p>– Pfu! – mondta. – Mit bánod? Aztán – folytatta – meg is
érdemled, a mér’ szamár voltál.</p>
<p>– No, csak nézd meg – kérte Samu újból. – És ha bent lesz,
mondd, hogy ne szidjon.</p>
<p>Csikasz most már nem ellenkezett, befordult a kocsmába, de
menten visszajött.</p>
<p>– Begyühetsz. Nincs bent.</p>
<p>Betértek az ivóba.</p>
<p>Csikasz disznósajtot és egy üveg pálinkát rendelt… Eszegettek és
iszogattak. A Samu vértelen arca kigyúlt lassacskán, szeme villogni
kezdett.</p>
<p>– Hej, – sóhajtott fel, – mégis csak szép az élet… <span class=
"pagenum"><a name="Page_179" id="Page_179">-179-</a></span></p>
<p>– A Práter-utcában van egy házam, – mesélte Csikasz, – már egy
hete vigyázom, hogy el ne szaladjon.</p>
<p>– Jó ház? – kérdezte Samu pislogva.</p>
<p>– Jó. Csak egy süket vénasszony lakik benne.</p>
<p>– Akkor az nagyon jó, – lelkesedett Samu, – először nékem is
olyan helyet kellett vóna tróbálni.</p>
<p>– Még ma éjjel <i>kihurcolkodok belőle</i> – folytatta Csikasz.
– Azt hiszem, kerülni fog egy kis aprópénz is.</p>
<p>– Ijnye!…</p>
<p>– Jó is lesz, mert köll lesz…</p>
<p>– A péz mindig köll – jegyezte meg Samu kijelentésszerűen.</p>
<p>– Hásze mindig köll, de most még több köll lesz a köllnél –
játszott a szóval Csikasz.</p>
<p>– Mér’? – kérdezte Samu kíváncsian.</p>
<p>Csikasz nem válaszolt. Lenyelt egy jókora darab disznósajtot és
leöntötte egy pohár pálinkával.</p>
<p>– Mér’? – ismételte a kérdést Samu.</p>
<p>Csikasz leszidta a kíváncsiságáért.</p>
<p>– De nehéz fejed van! – mondta. – Hásze nem élhetsz levegőből,
amíg meg nem tanulod a balkezest!</p>
<p>Praha Samu jó ideig nem szólt semmit. Úgy elérzékenyült, hogy a
könny is kicsordult a szeméből.</p>
<p>– Cimbora! – szólalt meg nagysokára mégis.</p>
<p>– No? <span class="pagenum"><a name="Page_180" id=
"Page_180">-180-</a></span></p>
<p>– Jó ember vagy te nagyon!…</p>
<p>– Szamár!…</p>
<p>– Tán még a püspöknek sincs olyan jó szíve, mint neked.</p>
<p>– Ej, fogd be a szád’?</p>
<p>– Nem fogom én be. Mert én ezt sose felejtem el neked.</p>
<p>Erre már Csikasz is elérzékenyedett.</p>
<p>– Nojszen csak becsületes ember vónék én is, vagy mi – mondta. –
Te se hagynál engem, ha bajba vónék.</p>
<p>Samu megesküdött rá, hogy bizony nem hagyná az ő édes
cimboráját, inkább beleugornék a tűzbe is érte.</p>
<p>És hangja ércéből, szeme tüzéből, egész remegő valójából ki
lehetett érezni, hogy amit mond, nem üres beszéd.</p>
<p>Röstellte is Csikasz nagyon. Ki nem állhatta az érzelgősséget.
Úgy érezte magát, mint a paraszt a cifra szalonban. Alig várta,
hogy szabadulhasson a cimborája hálája elől…</p>
<p>– Samu!…</p>
<p>– No?</p>
<p>– Hol hálsz?</p>
<p>– Hát a ligetben.</p>
<p>– Eredj a Zsufa nenőhöz, gyenge vagy.</p>
<p>– Nem a. Kiállom a ligetben. <span class="pagenum"><a name=
"Page_181" id="Page_181">-181-</a></span></p>
<p>– Ne okoskodj – szidta Csikasz Samut. – Itt van a pénz, fizesd
ki a cekket, mert én sietek.</p>
<p>Mondta s ellentmondást nem tűrve, az asztalra dobta utolsó három
forintját Samu elé. Azzal kisietett az ivóból.</p>
<p>Samu ott maradt, amíg meggyöngült szervezete fel nem mondta a
szolgálatot… Lefordult a székről és meghalt…</p>
<p>Csikasznak éppen kapóra jött a práter-utcai siket asszony pénze.
Koporsóra és temetésre kellett az utolsó garasig.</p>
<p>… Éhesen követte cimboráját a temetőbe, éhesen és egyedül. Mikor
az utolsó göröngyöt is eligazították a Samu sírhantján, egy nagyot
sóhajtott Csikasz.</p>
<p>– Szamár! – kiáltott fel s keserűen felkacagott. – <i>Nyitni</i>
akart, mikor <i>fogni</i> se tudott!…</p>
<hr class="chap" />
<p><span class="pagenum"><a name="Page_182" id=
"Page_182">-182-</a></span></p>
<h2>A PINKÁSZ CSODÁJA.</h2>
<p>Pinkász az ortodoxok közé tartozott, azaz pájeszt és kaftánt
viselt. A többi nem biztos, mert a lelkekbe és gyomrokba belelátni
nem lehet. Valószínű, hogy Pinkász belül is époly korrekt volt,
mint kívül, de az is lehet, hogy suttyomban megette a kolbászt.</p>
<p>Ezt különben nem érdemes firtatni. Az embert olybá kell venni,
mint amilyennek látszik. Már pedig Pinkász olyan jehovás zsidónak
látszott, hogy inkább össze lehetett volna téveszteni egy ürűvel,
mint egy keresztény katolikus emberrel.</p>
<p>Ám egyébként is becsületes ember volt Pinkász, amit az a tény
bizonyít legjobban, hogy, bár soha életében tévedésből sem mondott
igazat (úgy kívánta üzlete szelleme), egy csöpp vagyonra sem tudott
szert tenni. Igaz, hogy ennek egyrészt felesége, a Rébi, másrészt a
Pinkász mestersége volt az oka. <span class="pagenum"><a name=
"Page_183" id="Page_183">-183-</a></span></p>
<p>Mert olyan asszony volt a Rébi, hogy alig kapart össze a férje
egy maroknyi kis tőkét: legott megterhelte egy új göndör babával.
És olyan volt a Pinkász mestersége, hogy bár háromezer percentre
dolgozott, nem tudott a tőkéje megnőni szűk forgalmi köre
miatt.</p>
<p>Nevezetesen gyűrűs volt Pinkász. Tehát nem vitt kettős
könyvvitelt, inkább cserekereskedést űzött, mint az afrikai vadak.
Már pedig ezzel nem lehet háromemeletes házat szerezni.
Magyarországon époly kevéssé, mint Afrikában. Azaz még kevésbé.
Mert Afrikában az asszony legyen bármily szapora, nem tartozik a C.
lapra. Se cipő, se ruha nem kell a gyerekeknek s ha éhesek,
egyszerűen fölkergeti őket az apjuk egy datolya- vagy kenyérfára:
ott nyugodtan legelhetnek…</p>
<p>Egy szó, mint száz, bolond egy pályát választott Pinkász. Csupa
kín és kötelesség volt az élete. Minden érzése a csont és a gyűrű
körül forgott, azt, ami ezen kívül esett, nem igen ismerte, hiszen
még a saját gyermekei nevének megtanulására sem maradt ideje. Mire
tizennégyre szaporodott a számuk, már nem is igen tartotta őket
evidenciában. Bánta is ő, hogy melyik az Abi, melyik a Lajos a
tizennégy közül. Melyik született előbb: a Száli-e, a Régi-e? Nem
tökéletesen mindegy az, mikor egyiknek sem vehetett cipőt…
<span class="pagenum"><a name="Page_184" id=
"Page_184">-184-</a></span></p>
<p>Egyszóval mestersége nyügében és a szapora családi örömök súlya
alatt úgy tönkrelapult a Pinkász életkedve, mint a filozófiától a
Schoppenhaueré. Azt tartotta szegény: semmi sem érdekes, ami az
élethez tartozik; még legérdekesebb lenne agyonütni az összes
állatokat és embereket, a bennük levő csont miatt. Bár ez sem érne
semmit. Legjobb lenne mingyárt a pokolba sülyedni (úgyis az lesz a
vége), ott talán vígabban lehet <i>exisztálni</i>, mint a
földön.</p>
<p>Pinkásznak ez a rengeteg apátiája akkor hágott a tetőpontjára,
mikor egy gyászos napon egyet gondolt Pinkászné és magára hagyta
férjét és a gyermekeket.</p>
<p>Még csak nem is sírt a zsidócska. Fölállította a mérleget.</p>
<p>– Meghaltál, Rébi: az tiszta haszon lenne, mert nem lesz több
gyereked; de mit ér most már a haszon, mikor több kárral jár, mint
amennyit ér. Mert mit kezdjek én tizennégy gyermekkel? Az üzletet
nem folytathatom.</p>
<p>Csakugyan nem folytathatta. Legidősebb fia tizenöt, leánya
tizenhárom éves volt. Ezek csak érezték a nyomort, de ahhoz, hogy
meg is értsék, tizennégy egyenlő részre osszák, alkudjanak,
gazdálkodjanak vele: még igen fiatalok voltak. Egy-egy kevésbé
élelmes testvérkéjük még éhen találna veszni a kezük alatt.
<span class="pagenum"><a name="Page_185" id=
"Page_185">-185-</a></span></p>
<p>Denikve otthon maradt Pinkász. Lovát, talyigáját eladta és
egynapi gondolkodás után beállított az urasági udvarba.</p>
<p>– Nadságos úr, éhes a tizennégy árvám és én most már nem mehetek
nekik kenyeret keresni… Én lehozom a nadságos úrnak a kéket az
égből: tessék engem a gazdaságban használni valamire.</p>
<p>A földesúr szánakozva bár, de elmosolyodott.</p>
<p>– Mire Pinkász? Mihez ért maga?</p>
<p>– Mindent megtanulok; <i>megfogom a nyulat</i> is.</p>
<p>– Hát előbb fogja meg a nyulat, – tréfált a nagyságos úr, –
akkor majd beszélhetünk.</p>
<p>Pinkász szót sem szólt a kegyetlen, cinikus tréfára; kiszédült
az udvarház kapuján, végigtántorgott az utca során. De midőn már
majdnem a viskójához ért, hirtelen visszafordult. Józan, praktikus
fejébe valami fény villant bele. A Gondviselésbe vetett ortodox,
fanatikus hite, avagy őrület gyújtotta-e: nem tudni, csak annyi
bizonyos, hogy csudálatosan felrázta apatikus lelkét. Fölkapta
kaftánját és visszaszaladt a kastélyba.</p>
<p>Az úr éppen vadászatra indult. Vállán fegyver, mögötte vagy tíz
hajtó és egy vadász.</p>
<p>Pinkász megállította.</p>
<p>– Nadságos úr, – kiabálta szinte fenyegető hangon, – mi lesz, ha
megfogom a nyulat?!</p>
<p>A földesúr nagyot nézett, de humorát nem veszítette el.
<span class="pagenum"><a name="Page_186" id=
"Page_186">-186-</a></span></p>
<p>– Akkor – mondta – megfogadom erdőcsősznek dupla
kommencióra.</p>
<p>Pinkász sarkon fordult, a legközelebbi közön betért és átcsapott
a mezőkre. Sietett, amennyire csak nyűtt, gyönge tüdejétől tellett
s egy kukoricatábla szélében lihegve megállott… Körülnézett: nem
látja-e senki, aztán lekutyorodott… Újra szétnézett… Fülelt…</p>
<p>Kaszát fent valaki a délibábos távolban… Fönt, éppen a Pinkász
feje fölött, egy pacsirta trillázva uszkált a levegőégben… Különben
semmi nesz…</p>
<p>De ezt is sokallta Pinkász. Azaz csak a kaszapengést, mert
embertől jött. Holott egyedül szeretett volna lenni Istennel:
titokzatos bizalmasságban, távol emberi zajtól, végkép egyedül…</p>
<p>A kaszapengés megszűnt… Pinkász föllélekzett. Aztán felgombolta
kaftánját és döngetni kezdte csupasz mellét. Jajgatott is hozzá és
egy szívbekapó keserves imádságot sírt el… Majd végigterült a
földön és a porba ütögette fejét…</p>
<p>… Durr! – Egy lövés dördült el alig száz lépésnyire tőle.</p>
<p>Az imádságos zsidó rá se hederített: folytatta fakírmunkáját,
míg a végire nem ért…</p>
<p>… Durr! – Egy újabb lövés… <span class="pagenum"><a name=
"Page_187" id="Page_187">-187-</a></span></p>
<p>Erre már összerezzent Pinkász, mert golyó ellen nem védte az
imádság; fölállott, hogy kiabáljon, de gyönge, rekedt hangja
beleveszett egy távoli kürtriadásba.</p>
<p>Pinkász nem erőlködött tovább. Tudta már hányadán van. A
kukoricaföldön vadászott a földesúr. A vadászkürt a kopókat hítta.
Nyilván egy új terület meghajtására került a sor…</p>
<p>Miután mindezt konstatálta: egy éles kaffantás ütötte meg a
Pinkász fülét. Még sohasem vadászott, hát csak sejtette, hogy
nyulat űz a kopó. Ösztönszerűleg lekuporodott és belenézett a
tengeribe.</p>
<p>… Csakugyan!… Egy jámbor süldő bujkált előtte, alig húsz
lépésnyire; meglapult; ugrott egyet, aztán egy óvatos szökéssel
kint termett a mesgyén s jött egyenesen szembe vele. A kutya, úgy
látszik, nyomot tévesztett, nem volt sehol.</p>
<p>A penészes kis zsidó égnek emelte szemét és visszafojtotta
lélekzetét. Egy bokor guggolt előtte… óvatosan és nesztelenül a
tövébe kuporodott és nézte a nyulat: nézte merőn és
mozdulatlanul.</p>
<p>A riadt állatka nyilván csak a hátulról fenyegető
kutyaveszedelemre figyelt: kitáncolt a kukoricából és egyenesen a
Pinkász bokrának tartott. Nagyon meg lehetett ijedve, mert mintha
vak lett volna, nem vette észre Pinkászt, pedig a kaftánját is
surolta, midőn elhelyezkedett. <span class="pagenum"><a name=
"Page_188" id="Page_188">-188-</a></span></p>
<p>A kis zsidó azt hitte, hogy menten elájul. De csak hitte, mert
éppen az ellenkezője történt. A galambra lecsapó kánya, a
skatulyából kipattanó krampusz, sőt maga a villám sem lehetett
volna fürgébb, mint amilyen ő lett egyszeribe. Fölugrott, ráhasalt
a nyúlra, görcsösen átölelte a remegő állatkát és…</p>
<p>– Adonáj, Adonáj! – őrjöngött fanatikusan, mialatt minden
erejével meztelen kebléhez szorította a kapálódzó nyulat. – Áldott
légy, Isten, zsidók Istene!</p>
<p>Kiffkaff! Nyiffnyaff!…</p>
<p>Az üldöző kopó felhajtotta a nyúl nyomát és dühösen kirontott a
kukoricásból. Amint azonban meglátta a Pinkász keblén rugdalózó
állatot: úgy megdöbbent, hogy menten befogta a száját; aztán –
alló! – lába közé csapta a farkát és éktelenül visítva,
elinalt.</p>
<p>Pinkász tovább jajgatta a háláját:</p>
<p>– Adonáj! Adonáj!…</p>
<p>A vadászok azt hitték, hogy valami szerencsétlenség érte:
abbahagyták a hajtást és élükön a földesúrral segítségére siettek a
jajveszékelés nyomán…</p>
<p>– Pinkász!…</p>
<p>A földesúrnak torkán akadt a szava… Pinkász megfogta a nyulat!…
Hát lehetséges ez?… Nem a képzelet őrült játéka csak?… <span class=
"pagenum"><a name="Page_189" id="Page_189">-189-</a></span></p>
<p>A zehernyés kis zsidó fölvetette fejét és bátran, szinte
kihívóan hozzálépett.</p>
<p>– Nadságos úr, – kiabálta átszellemülve, – megfogtam a
nyulat!</p>
<p>A földesúr lesütötte szemét.</p>
<p>– Úgy látszik, – mondta halkan, s hogy van Gondviselés.</p>
<p>– Van Isten – javította ki Pinkász. – Isten, aki nem hagyja el
az ő gyermekeit!</p>
<p>A földesúr átadta fegyverét egy hajtónak és intett Pinkásznak,
hogy eressze el a nyulat. Aztán kivett a zsebéből egy tízforintost
és átadta Pinkásznak.</p>
<p>– Vegyen rajta ruhát a gyerekeknek… Ezt a pénzt a dupla
kommencióba nem számítom bele…</p>
<hr class="chap" />
<p><span class="pagenum"><a name="Page_190" id=
"Page_190">-190-</a></span></p>
<h2>AZ ANYAJEGY.</h2>
<h3>I.</h3>
<p>Kótaj Maris a Rába Mihály felesége lett. Holott lehetett volna a
Csuka Jánosé is. Ő is kérte Marist. A leány nem igen tudta, melyik
legényt szereti jobban: édesanyjára bízta a választást.</p>
<p>De az sem igen tudott határozni. Igen egyformás volt a két
legény úgy módra, mint kiállásra. Tehát legfőképen azt kellett
volna tudnia, melyik a jámborabbik. Bár az sem egész alapos mérték,
mert igen sok előnye van a hamisságnak is. A huncut ember mindig
többre viszi, mint a jámbor, legalább <i>itt helyben a földön</i>,
holott mégis csak az az irányadó, mert azt úgy se lehet tudni,
miképen lesz a túlvilágon és egyáltalában lesz-e ott bármiképen
is?</p>
<p>Özvegy Kótaj Andrásnénak addig főtt a feje, míg megunta a
dolgot: lerázta válláról a ráruházott felelősség terhét.</p>
<p>– Verjen meg a ragya, – korholta leányát, – neked kell tudni,
melyik a jobbik, te liba! <span class="pagenum"><a name="Page_191"
id="Page_191">-191-</a></span></p>
<p>A liba azonban csak nem tudta.</p>
<p>– Tudja a frász…</p>
<p>– Hát melyik kedvel jobban? – faggatta az anyja.</p>
<p>– Azt se tudom. A Mihály aszondi, hogy aszongya: sejembe
járatna, a János meg mög azt, hogy szógálónk is lesz.</p>
<p>– Minek néked a szolgáló? – zsörtölt az özvegy. – Inkább azt
mondjad meg, hogy megöleltek-i mán?</p>
<p>– Mög.</p>
<p>– Mind a kettő?</p>
<p>– Mind a kettő. János a derekamat, Mihály a vállamat.</p>
<p>Kótajné megcsóválta fejét. Igen röstellte leánya
gyámoltalanságát.</p>
<p>– Hát minek esett jobban az ölelésük: a válladnak-i, vagy a
derekadnak-i? – kérdezte aztán türelmetlenül.</p>
<p>– Hát, – válaszolt a leány rövid gondolkodás után, – a vállamnak
tán jobban esett.</p>
<p>– Akkor, – tanácsolta az anya, – a Mihályt válasszad…</p>
<p>… Az esküvő megtörtént. Mihály hazavitte Marist. János látszólag
belenyugodott a megváltoztathatatlanba, egyszóval símán ment
minden. Csak az volt a különös, hogy János <i>árva</i> legény
létére egy egész évig sem nézett más asszony után. Váltig
<span class="pagenum"><a name="Page_192" id=
"Page_192">-192-</a></span> azon tépelődött, miért nem őt
választotta a leány, miért éppen Mihályt? Persze azt nem is
sejtette, min fordult meg a sora: hogy nem jó helyen ölelte meg a
kibazsalt párját. Ő csak azt érezte, hogy igen szereti s azt hitte,
hogy a szíve jussán ő érdemelte meg a leányt…</p>
<p>Hovatovább egész mániájává lett ez a hite, azzal együtt, hogy
Mihály nem is szereti a feleségét, Maris sem az urát, az ördög bujt
beléjük, hogy mégis egy pár lettek.</p>
<p>Semmi alapja sem volt a föltevésének, mert teljes egyetértésben
élt a fiatal pár egymással, de hát olyan makacs volt a János feje:
a legzöldebb gyanut is bizonysággá érlelte.</p>
<p>Ha egy csökönyös parasztember fejébe belemászik a bogár, nem
marad az ottan, hogy bánattá erjedjen: átmegy a vérbe, az izmokba;
tervvé tömörül, tetté izmosodik. János egy év letelte után
elhatározta, hogy helyreüti a Maris tévedését: elválasztja őt
Mihálytól a maga javára. Nem közönséges csábításon járt az esze, –
ilyen alávalósággal nem igen foglalkozik egy előkelő parasztlegény,
– hozzá se fog nyúlni Marishoz, míg a Mihály felesége, csak észre
fogja őt téríteni. Ahhoz semmi oka nem volt, hogy bujdossék Mihály
elől: a nagykapun át lépett be a portájára, hogy beszélne a
feleségével. Mindössze, hogy nem a jelenlétében tárgyalt vele,
megvárta, míg Mihálynak valami <span class="pagenum"><a name=
"Page_193" id="Page_193">-193-</a></span> dolga került. Csak akkor
fogott hozzá a Maris kiokosításához…</p>
<p>– Maris!…</p>
<p>– Ej, – tiltakozott a menyecske, – kendnek nem vagyok én már
Maris.</p>
<p>– Hát mi egyéb vónál?</p>
<p>– A Mihályé vagyok.</p>
<p>– Igen, de – okoskodott János – megbántad.</p>
<p>Az asszony haragra lobbant. Föllázadt a hiúsága.</p>
<p>– Bánta a fene, igen jó dógom van.</p>
<p>– Jaj de, – okvetetlenkedett a makacs legény, – nem az az
igazi.</p>
<p>– Hát mi?</p>
<p>– Nekem van jussom hozzád, mert én szeretlek…</p>
<p>János jól tudta, hogy ilyen ajtóstól való megrohanást egy
becsületes asszony szemérme nem igen állja ki: kifordult hát a
pitvarból még mielőtt kikapta volna a magáét. Azaz ennyit mégis
utána kiáltott az asszony:</p>
<p>– Beárulom kendet az uramnak, csak ne hagyjon békét.</p>
<p>A legény csöppet sem ijedt volna meg attól sem, ha az asszony
beváltja szavát. Holott biztosra vette, hogy hallgatni fog.
Annyira, hogy másnap ismét befordult a Mihály portájára, olyan
időben <span class="pagenum"><a name="Page_194" id=
"Page_194">-194-</a></span> pedig, mikor egyedül tudta a
menyecskét. Az éppen kenyeret dagasztott: ingujja fel volt tűrve a
hóna aljáig, fehér nyaka is fel volt szabadítva ingválla nyüge
alól: körülményes munka a dagasztás nagyon.</p>
<p>János nem vett tudomást sem az asszony neglizséjéről, sem a
szégyenlős arcáról, leült a padkára s hogy a menyecskének ne
kelljen előtte röstelkednie, lesütötte szemét.</p>
<p>Marisnak már a nyelve hegyén volt a »mit keres itt kend?«, de
tapintata lefegyverezte. Tovább gyúrta a tésztát, mindössze, hogy
kissé feljebb kapcsolta az ingét.</p>
<p>– Aggyon Isten! – szólalt meg a legény, miután elhelyezkedett a
padkán. – Elgyüttem megest.</p>
<p>– Hásze látom – mondta a menyecske kelletlenül.</p>
<p>– De azt még nem tudod, – folytatta János, – hogy mindennap
elgyüvök ezután is.</p>
<p>Az asszony abbahagyta a dagasztást. Rákapta a legényre ijedt két
szemét.</p>
<p>– Megveszett kend?</p>
<p>– Nem vesztem meg, csak a páromnak akarlak.</p>
<p>Olyan egyszerűen ejtette ki János a nagy szót, mintha magától
értődött volna…</p>
<p>A menyecske azt se tudta, hányadán áll vele. Zavarának első
pillanatában ki akart szaladni az <span class="pagenum"><a name=
"Page_195" id="Page_195">-195-</a></span> udvarra, de utóbb mégis
meggondolta magát… Mi oka lenne félni? Nem bántja őt sem a legény,
sem a lelkiismerete. Hát inkább csak megismételte a tegnapi
fenyegetést.</p>
<p>– Halli-e kend, János, menjen kend a dógára, mert engem úgyse,
szólok az uramnak!</p>
<p>De nem hitt ám a legény neki most sem. Meg is mondta
nyiltan.</p>
<p>– Biz nem szólsz te neki semmit, inkább igen is hallgatsz.</p>
<p>Az asszony fülig pirult. Pirulása mintha igazolta volna a legény
állítását, különösen, hogy nem vitatkozott többé, inkább sírva
fakadt.</p>
<p>János tudta, hogy a lelkiismerete bántja: megszánta.</p>
<p>– Nono, – vigasztalta, – nehéz sor, az igaz: otthagyni a hites
uradat, de maj’ beleszokol.</p>
<p>Azzal távozott, hogy újra megjelenjék a harmadik napon… a
tizediken, huszadikon, ötvenediken.</p>
<p>Apránként egész hozzászokott az asszony, hovatovább már a
szemére se hányta udvarlását: belenyugodott. Nem lelkesedett érte,
de nem is bánta. Szíve nyugodt volt: lelkiismerete nem bántotta
többé… Idővel meg már szinte vágyott a legény után. Hízelgett a
hiúságának, hogy az oly makacsul ragaszkodik hozzá. Leste a
jövetelét. Az is megfordult a fejében, hogy alighanem bolondot
cselekedett, <span class="pagenum"><a name="Page_196" id=
"Page_196">-196-</a></span> mikor a Mihályé lett, János még jobban
megbecsülte volna. Arra azonban még csak nem is gondolt, hogy
hűtlen legyen az urához, vagy elváljon tőle… Nem vétett az neki
semmit, megbüntetné Isten, ha ok nélkül megcsalná.</p>
<p>Ezt meg is mondta Jánosnak egy alkalommal. A legény provokálta
rá:</p>
<p>– No, mán megszoktál, hát mikor gyüsz hozzám?</p>
<p>– Sose, – válaszolt a menyecske, – mert nem bántott az uram, hát
hogy kössek bele?</p>
<p>Jánosnak tágra nyilt a szeme. Arra bíz ő nem is gondolt, hogy
válni csakugyan nem lehet válási ok nélkül… Komoran bandukolt haza
s aznap egész éjtszaka be nem húnyta szemét… Gondolkozott. Nem a
lemondás gondolata foglalkoztatta (az ismeretlen fogalom volt
előtte), válási okot keresett… Nem talált. Mihály még csak nem is
verte az asszonyt, józan ember is volt, csapodár se volt: semmi
oldalról nem lehetett hozzáférkőzni…</p>
<p>A János homlokán kicsapzott a hideg veríték. Konok
akaratenergiája szembe került a viszonyok hatalmával s minden
porcikája harcot vívott vele. De nem támadt csak egy kicsike mentő
eszméje sem. Végkép ki volt merülve, midőn hajnalfelé végre
elnyomta az álom.</p>
<p>Ám mintha azalatt tovább dolgozott volna az agya: (talán az
ördög ösztökélésére) mire fölébredt, <span class="pagenum"><a name=
"Page_197" id="Page_197">-197-</a></span> egy kész ötlet termett
meg benne. Ha nincs válási ok, csinálni kell.</p>
<p>Most már csak egy jó tervet kellett az ötletéhez kieszelnie…
Azzal hamarosan elkészült János. Nem volt válogatós, képes lett
volna az asszonyért gyilkolni is.</p>
<h3>II.</h3>
<p>János, mielőtt munkához látott volna, még meglátogatta egyszer
Marist. Lelke nagy szükségét érezte a biztatásának… Éppen otthon
volt az asszony ura is…</p>
<p>Mihálynak bizonyára feltűnt régi vetélytársa gyakori látogatása
(a vénasszonyok már szinte suttogtak is róla a faluban), de
magabízó és gavallér ember létére holmi alacsony gyanakodással nem
akarta megalázni se magát, se az asszonyát. Az ilyeshez bizonyosság
szükséges, az pedig nem volt, nem is lehetett… Tehát jó képpel
fogadta vendégét. Kezelt vele…</p>
<p>– Adj’ Isten! – köszöntött be János. – Én most azér gyüttem:
nem-i köll valami, mert a városba megyek?</p>
<p>– A városba?… Akkor, – kérte Mihály rövid gondolkodás után, –
vehetnél nekem egy fenőt.</p>
<p>– A kaszához?</p>
<p>– A kaszához.</p>
<p>– Möglesz… <span class="pagenum"><a name="Page_198" id=
"Page_198">-198-</a></span></p>
<p>Mihály bement a szobába pénzért. János a pitvarban magára maradt
a menyecskével.</p>
<p>– Maris!</p>
<p>– Hej?</p>
<p>– Te Maris, – kérdezte halkan a legény, – örülnél-i nagyon, ha
kitudódnék, hogy kumisz az urad?</p>
<p>A menyecskét meglepte e különös kérdés: belesápadt.</p>
<p>– Nem kumisz a’, – tért ki gyáván az egyenes felelet elől, – mer
a’ becsületes ember.</p>
<p>Ennyi biztatás untig elég volt Jánosnak.</p>
<p>– No, – sugta bele az asszony fülébe, – most mán ne félj:
nemsokára az enyim leszel.</p>
<p>… A menyecske összerázkódott és hallgatott.</p>
<p>Mihály meghozta a pénzt. János hazament, befogott és elhajtott a
város felé.</p>
<h3>III.</h3>
<p>Másnap reggel csuda esett Mihállyal…</p>
<p>Amint benyitott az istállóba, hogy megvakarja a lovakat, hát mit
lát a két eleven szeme? Egy idegen ló volt a jászolhoz bekötve.</p>
<p>Mihály majd hogy le nem esett a lábáról… (Hogy az ördögbe került
hozzá a ló? Talán csak nem a sátán maga varázsolta bele az
istállójába?)… Megtapogatta az okos állat lapockáját. Azon
<span class="pagenum"><a name="Page_199" id=
"Page_199">-199-</a></span> se csodálkozott volna, ha menten
szélyelmálik vala a keze érintésétől. Azonban nem lett annak semmi
baja. A helyett két csendőr lépett az istállóba észrevétlenül,
mintha csak a földből nőttek volna ki. És úgy látszott, biztosra
jöttek, mert még csak egy piculányi kérdéssel se zaklatták meg a
gazdát: szó nélkül kezére húzták a vasperecet… Vitték a
városba…</p>
<p>Hiába érezte magát Mihály ártatlannak: majd kiégett a szeme. A
büntetéstől nem félt, – (van Isten az égben!) – csak a szégyen
bántotta… Hogy szurony között kellett végigvonulnia a falun… Mégis
csak a sátán műve lehetett az ő megcsúfoltatása!…</p>
<p>… Az egész úton azon gondolkozott, mint fogja bizonyítani az
ártatlanságát… Mert, vélte helyesen, alighanem azt hiszik róla,
hogy lopta a lovat… Belesápadt abba a föltevésébe, hogy: hátha nem
fognak neki a törvényen hinni?… Bár, jutott az eszébe, egész éjjel
bent hált egy ágyban a feleségével: az bizonyítani fog
mellette.</p>
<p>Erre elapadt kissé a Mihály aggodalma. Nyugodtan haladt a két
csendőr között a város felé. Alig értek oda, szembe találkoztak
Jánossal, aki nyilván hazatérőben volt.</p>
<p>A régi vetélytárs csudálkozó képet vágott a Mihály láttán: úgy
tett, mint aki nem hisz a szemének. <span class="pagenum"><a name=
"Page_200" id="Page_200">-200-</a></span></p>
<p>– Te vagy-i, hé?</p>
<p>Mihály felelt volna, de a csendőrök nem engedték meg neki.
Löktek rajta egyet…</p>
<p>– Enyim vagy mán Maris – mormogta János a foga között. – Csak
oszt meg ne verjen bennünket az Isten!…</p>
<h3>IV.</h3>
<p>Mihályt, hiába kapálódzott, másfél évi fegyházra ítélte a
törvényszék betöréses lopás miatt. Azon fordult meg a keserű sora,
hogy Maris, a hites felesége, nem igazolta az alibijét.</p>
<p>– Tom is én, hunn vót, – válaszolt ez a bírák kérdésére, – hásze
furt aludtam.</p>
<p>Becsukatván pedig az ura, azonnal beadta ellene a válópert… Hogy
ő egy rablóval egy percig sem él együtt.</p>
<p>A bírák hamarosan végeztek ezzel az üggyel is. Maris egy éven
belül a János felesége lett… És igen boldogan élt vele teljes
kilenc hónapig. Rájött, hogy csakugyan János az ő igazi párja.
Persze nem ingyen jött rá. Lelkiismerete váltig mardosta, mert bár
nem volt beleavatva a lódologba, megérezte, hogy új ura a bűnös
benne; ő meg ilyenformán az ura cinkosa… Kilencedhónap végre meg is
kérdezte Jánost, gyáván, halkan, de mégis: <span class=
"pagenum"><a name="Page_201" id="Page_201">-201-</a></span></p>
<p>– Úgy-i, kend lopta Mihálynak a lovat?</p>
<p>A férfi egy pillanatig sem tagadta. Biztos volt az
asszonyában.</p>
<p>– Én… Hát osztán?</p>
<p>Maris, bár szép arca fájdalmasan összevonaglott a lelke
kínjától, mégis így felelt:</p>
<p>– Jól tette kend…</p>
<p>A férfi széjjeltörölte homloka barázdáit.</p>
<p>– Csak oszt meg ne verjen bennünket az Isten.</p>
<h3>V.</h3>
<p>De biz az Isten verése el nem maradt…</p>
<p>Mihály kiszabadulván a börtönből, megátkozta hűtelen régi
párját.</p>
<p>– Süssön bélyeget a sátán az ivadékodra is, amiért megszegted
hitedet!…</p>
<p>… Az átok lelkére szállott a bűnös asszonynak: megfogant…</p>
<p>Kis leánya született Marisnak, ép eleven jószág, de bélyeg volt
a homlokán: egy tűzvörös lófej…</p>
<p>Az asszony ijedtében lázba esett, meghalt a gyermekágyban.</p>
<p>Az apa is félt, irtózott a gyermeke homlokán vádaskodó
anyajegytől… Fölakasztotta magát a mestergerendára.</p>
<hr class="chap" />
<p><span class="pagenum"><a name="Page_202" id=
"Page_202">-202-</a></span></p>
<h2>ISTENITÉLET.</h2>
<h3>I.</h3>
<p>Bercsi Sándor berúgta az ajtót: úgy lépett be a szobába. Arca
vörös volt, mint a karmazsin, dagadt a szeme; szűre megtépetten
fityegett le válláról. Bár biztosan állott a lábán, első pillanatra
meglátszott rajta, hogy ittas. Meghasított parádés szűre szerint
alighanem verekedett is valahol…</p>
<p>A legény megtorpant az ajtónál, lerázta válláról a szűrt és
sarokba vágta fokosát. Aztán leült a kemence mellé… Szűrét ott
hagyta a földön.</p>
<p>Félhomály uralkodott a szobában; csak egy kis mécs pislogott az
asztalon. A mécsnek minden fénye egy öreg ember arcára esett, de
Sándor még azt sem látta meg… Se látott, se hallott. Azt hitte:
egyedül van a szobában. Még arról sem vett tudomást, hogy
fölkászkálódott egy öreg ember az asztal mellől és fölemelte földön
heverő szűrét: megvizsgálta a hiányosságát és megcsóválta fejét…
<span class="pagenum"><a name="Page_203" id=
"Page_203">-203-</a></span></p>
<p>– Sándor!</p>
<p>A részeg legény fölkapta fejét.</p>
<p>– Kend az?…</p>
<p>– Én… Csúffá tették a szűrödet.</p>
<p>– Hát osztán?!… Csak a szűröm.</p>
<p>A kevélyképű vén ember a pökhendi beszédre megszegte nyakát.</p>
<p>– Inkább a bőrödet hasították volna meg – jegyezte meg tompán,
de a szégyenkezés és elfojtott harag is ott rezgett a
hangjában.</p>
<p>A legény fölpattant a lócáról.</p>
<p>– Kend mondja azt nékem, a tulajdon apám?!</p>
<p>– Én mondom…</p>
<p>Apa és fiú farkasszemet néztek. A vén sasnak volt szívósabb a
nézése, a fiú sütötte le a tekintetét. De nem megadásból:
szégyenteljes dühében.</p>
<p>– A hét szentséges milliomát, – szitkozódott, – ilyet ne mondjon
nekem senki fia!</p>
<p>Bercsi Mihály hátratántorodott. Akárcsak mellbe lökték volna.
Alig hitt a fülének… A szűrt az asztalra terítette és mint aki
valami irtó nehéz problémán töri a fejét, összeráncolta homlokát.
Jó egy pár pillanatig tanácskozott magával, aztán fia elé lépett.
Szorosan eléje.</p>
<p>A fiúnak vérbe borult a szeme. Immáron egészen vakká lett.</p>
<p>– Táguljon arrébb, – fenyegette meg a tulajdon szülő apját, –
amíg jó dolga van! <span class="pagenum"><a name="Page_204" id=
"Page_204">-204-</a></span></p>
<p>De biz az éppen nem tágult. Hanem az indulata: az egyszeribe
lelohadt. A vérbeoltott fajszeretet örök törvénye hatalmába vette
szívét. Csak azt érezte, hogy fiát egy fajtalan bűn ösvényére
ragadta részeg indulata s hogy neki őt ezen a kárhozatba veszejtő
lejtőn okvetlenül meg kell állítania… Egyszeribe szelíd, részvétes
lett a hangja: úgy beszélt, mint a betegeknek szokás.</p>
<p>– Hát hiszen, – mondotta csendeskén, – az én édes fiam vagy te
nékem, Sándor, én meg a te édes szülőapád vagyok. Igaz-e?</p>
<p>A részeg legény elfordította fejét és makacsul hallgatott.</p>
<p>– Osztán, – folytatta az apa, – azt is tudom én, hogy van Isten
az égben. Úgy-e, fiam, te is tudod?…</p>
<p>A szelíd szó hatott. De nem úgy ám, ahogy az öreg Bercsi
elgondolta. Megbolygatta a fiú alvó lelkiismeretét s ahelyett, hogy
megbánásra bírta volna, daccá csökönyösítette meghibbant lelke
sötét érzéseit…</p>
<p>… – Nincs Isten!</p>
<p>A rettenetes istenkáromlás végignyüzsgött a sűrű levegőjű sötét
szoba valamennyi zugában, beleütődött a falakba… azok visszaverték…
– Nincs Isten! – zúgta a mestergerenda, a kemence, az almáriom. A
tányérok a padkán összecsörrentek, mintha valami láthatatlan erő
csapott <span class="pagenum"><a name="Page_205" id=
"Page_205">-205-</a></span> volna közéjük… Egy üvegkancsó az
almárium tetejéről a földre esett és ezer darabra tört…</p>
<p>Bercsi Mihály, mintha Isten haragjától akarná megóvni:
önkénytelen heves mozdulattal az ő bűnös vére két vállához
kapott.</p>
<p>Az (nyilván félreértette atyja szándékát) magasra emelte
összeszorult öklét, majd mégis meggondolta magát: nem sujtott le a
szülőjére, csak a mellét ragadta meg. Egyet lökött rajta.</p>
<p>A vén paraszt hanyatt esett… Mire feltápászkodott, már nem volt
Sándor a szobában.</p>
<h3>II.</h3>
<p>– Tekintetes főbíró úr, megkövetem alásan, tessék eligazítani az
én soromat…</p>
<p>Bercsi Sándor sápadt volt, mint a halál: úgy állott a
főszolgabíró előtt, földhöz szegezetten, nyugtalanul nézdelve.</p>
<p>A törvény embere ismerte Sándort, nem egyszer volt vele baja, de
csak afféle virtuskodásért, ami nem vág a becsületbe, csupán a
törvénybe ütközik bele…</p>
<p>– Helyes öcsém, halljuk hát, mi a bajod?</p>
<p>Sándor megfeszengett szűrébe és állást változtatott.
Összeszorult torkán alig fért ki a szó.</p>
<p>– Igen nagy az én sorom, tekintetes uram – motyogta és
összedidergett, mint a lázbetegek. <span class="pagenum"><a name=
"Page_206" id="Page_206">-206-</a></span></p>
<p>A főbíró szánalommal, vegyes érdeklődéssel nézte a megroggyant
legény vergődését…</p>
<p>– Beszélj, fiam és ne hagyj ki semmit. Tudod, hogy a javadat
akarom.</p>
<p>– Álgya meg az Isten!… Hát csak arra kérném a tekintetes jó
uramat: kemény strófát mérjen a fejemre, mert nagy istentelenséget
míveltem.</p>
<p>A főbíró egész ámulatba esett ezen a szokatlan bevezetésén.</p>
<p>– Nem vagy te beteg, Sándor?</p>
<p>– A’ vagyok, – ismerte be a bűnös legény, – valami féreg igen
rágja a lelkemet.</p>
<p>A legény körülnézett, mint az üldözött dúvad, majd elállotta az
ajtót (talán hogy meg ne találja valaki lepni, míg ki nem ejti
szörnyű vallomását), csak azután felelt:</p>
<p>– Megsujtottam az édesapámat… Részeg voltam…</p>
<p>– Tovább! – unszolta a főbíró sápadtan, egy szörnyű sejtelem
hatása alatt.</p>
<p>– Nincs tovább.</p>
<p>– Nem történt apádnak semmi baja?</p>
<p>– Nem.</p>
<p>– Ennyi az egész?</p>
<p>– Ennyi…</p>
<p>A jólelkű főbíró fellélekzett. Majd azt hitte: apagyilkosságot
követett el a duhaj legény. <span class="pagenum"><a name=
"Page_207" id="Page_207">-207-</a></span></p>
<p>– Hát biz a, – mondotta megkönnyebbülve, – nagy istentelenség
volt tőled, de látom, hogy igen megbántad.</p>
<p>Sándor hallgatott; várta a további szót.</p>
<p>– Eredj haza, fiam, – folytatta a szolgabíró, – kövesd meg jó
öregapádat és gyónj meg a papnak: egyebet nem tanácsolhatok
neked.</p>
<p>Ám a legényt sehogy sem elégítette ki ez a tanács.</p>
<p>– Hát a törvény? – kérdezte.</p>
<p>– Mit akarsz a törvénytől?</p>
<p>– Igazságot!</p>
<p>– Istennél az igazság, fiam, én, ha nem történt az apádnak semmi
baja, meg nem büntethetlek.</p>
<p>– Ez nem igazság! – vágta ki a legény dacosan. – A multkoriban
hat napot ültem a Vaszily Ferus miatt, pedig ő kötözködött először
belém, oszt most, mikor a tulajdon szülőapámat sujtom meg, aki
pedig sose vétett nekem, – kieresztenek?!… Tessen megnézni a
törvényt: hibázott a tekintetes úr.</p>
<p>A főbíró megrázogatta a fejét.</p>
<p>– Miért akarod okvetetlenül, hogy megbüntesselek?</p>
<p>– Mert, – válaszolt Sándor görnyedten, – addig nem gyógyulok
meg… a féreg megesz. <span class="pagenum"><a name="Page_208" id=
"Page_208">-208-</a></span></p>
<h3>III.</h3>
<p>– Édesapám!…</p>
<p>Bercsi Mihály a tornácon ült és pipázgatott. Fia megszólítására
félrekapta fejét.</p>
<p>– Édesapám, – ismételte Sándor, – a törvényen vótam.</p>
<p>A vén paraszt fölállott és elcsoszogott a pitvar felé. Nagy
lehetett a bánata, hogy nem állotta a fia szavát.</p>
<p>Az azonban nem engedett: nyomon követte az öreget.</p>
<p>– Édesapám, a főbíró – verje meg az Isten a törvényt – nem akart
megbüntetni, aszondta: nem lehet.</p>
<p>Erre már megállott az öreg. A szava is megjött.</p>
<p>– Nem büntetett meg?</p>
<p>– Nem.</p>
<p>Mihály elgondolkozott egy pillanatig.</p>
<p>– No, – mondta aztán, – majd megbüntet téged az Isten maga.</p>
<p>A fiú egy mélyet lélekzett.</p>
<p>– Hisz’ ép azt akarom én, édesapám: megérdemlem.</p>
<p>Csudálatos jószág az apai szív: Mihályt egyszeribe megvette
megtért fia bűnbánata.</p>
<p>– Nojszen, – vigasztalta őt, – nem ippég muszáj, hogy megverjen…
Csak gyónj meg, fiam, meglátod: megkegyelmez.</p>
<p>Ám a fiúnak csudálatosképen fájt ez a vigasztalás. <span class=
"pagenum"><a name="Page_209" id="Page_209">-209-</a></span></p>
<p>– Nem köll nékem kegyelem, – hebegte reszketegen, – inkább
sorvadjon le a kezem.</p>
<p>De erre már valósággal megijedt az apa… Nagy beteg lehet az ő
fia lelke, hogy a kegyelmet Istentől sem fogadja el.</p>
<p>– No csak, no – motyogta egyéb gondolat híján, – gyohónj meg
fiam, attól majd meggyógyulsz…</p>
<p>– Nem gyógyulok meg, nem gyohonok meg!… Verjen meg az Isten: azt
akarom…</p>
<h3>IV.</h3>
<p>… Sorvadt a Bercsi fiú, csak sorvadt… Aggodalmas édesapja elment
az orvosért.</p>
<p>– Nem tudom, mi baja lehet, – mondta az és tudatlanságában
meglóbálta hiábavaló nagy fejét, – szervezetében nincs semmi
hiba.</p>
<p>– Nem tudnak az urak semmit, – mondotta a beteg, – a szívembe
van a féreg…</p>
<p>– Akkor gyohónj meg mán – kérte az apja századszor is.</p>
<p>– Nem, nem, nem! Nem akarok meggyógyulni! Várom az Isten
kezét.</p>
<p>Az orvos és a pap hovatovább arra a meggyőződésre jutott, hogy
alighanem meghibult a Sándor esze: attul kéne gyógyítani.</p>
<p>Ám Mihály nem adott nekik hitelt. Különben is, inkább látta
volna fiát kiterítve, mintsem a bolondok között. <span class=
"pagenum"><a name="Page_210" id="Page_210">-210-</a></span></p>
<p>… Hát bizony a halál meg is környékezte Sándort ugyancsak.
Idővel úgy megroggyant acélínú teste, hogy már járni se tudott.
Ágyba dőlt. Meghalni. Már el is búcsúzott az édesapjától. Csak még
az utolsó kenetet kívánta…</p>
<p>Eljött a pap. Kezében a feszület…</p>
<p>Sándor mohón ragadta meg Ura Krisztusa vaskeresztre feszített
érc-testét és zokogva csókolgatta a lábát… Ezenközben valahogy
megsértette a kezét… A rozsdás rozoga feszületből kiállott egy
szögecske: mohó áhitatában abba kapott bele a beteg… Egy vércsepp
szivárgott ki mutatóujja hegyéből. Csak egy pici vércsepp. Az is
hozzátapadt a feszülethez, aztán nem látszott többet: elveszett a
rozsda között.</p>
<h3>V.</h3>
<p>Másnap megdagadt a Sándor ujja. Az, amelyet megsértett a
feszületben. Majd sárgulni kezdett a kezefeje is; estére már kék
volt az egész karja.</p>
<p>Az öreg Bercsi csak akkor vette észre a bajt. Mert a fia nem
árulta el… Minek is arra a rövid időre? Kár minden zokszóért, kár
az orvosságért.</p>
<p>Ám más véleményen volt az apa. Szaladt az orvosért.</p>
<p>Az szempillantás alatt konstatálta a bajt: – vérmérgezés…</p>
<p>A vén paraszt összetette kezét. <span class="pagenum"><a name=
"Page_211" id="Page_211">-211-</a></span></p>
<p>– Honnan? Hogyan?! Mitől?!</p>
<p>Azt azonban már a doktor sem tudta megmondani. Csak annyit
mondott, hogy azonmód be kell vinni Sándort a városi kórházba és le
kell vágni a kezét, különben vége holnapig.</p>
<p>– Irgalmazz Isten!…</p>
<p>Bercsi Mihály még habozott egy ideig. A testcsonkítástól való
veleszületett irtózata leszerelte idegeit… Fiára nézett. Szinte
biztosra vette, hogy az is tiltakozni fog karjavétele ellen.</p>
<p>Csalódott.</p>
<p>Sándor felült ágyában; szeme elkezdett lángolni, majd könnybe
borult. Aztán az égre emelte a Hit fényében úszó homlokát…</p>
<p>– Én szentséges Istenem, Teremtőm, áldott légyen a te szent
neved, amiért megbüntettél: elvetted az édesapámat sujtó
szentségtelen kezemet… Ámen!</p>
<p class="center">*</p>
<p>A kórházban még aznap levették Sándor kezét. Két hét mulva olyan
egészséges volt a csonka fiú, mint a makk. Rejtélyes ős paraszt
lelkének megbillent egyensúlyát helyreállította az ő Istene.
Megirgalmazott neki: kedve szerint való igazságos büntetés árán
kitörölte az utolsó ítélet könyvéből az ő nagy bűnét.</p>
<hr class="chap" />
<p><span class="pagenum"><a name="Page_212" id=
"Page_212">-212-</a></span></p>
<h2>KÉT NEMES EMBER.</h2>
<h3>I.</h3>
<p>Tikkasztó nyári éjtszaka volt. Lengyel András egy ideig
hánykolódott az ágyában, de hogy semmiféle helyzetben sem találta
el az utat Álomországba, kapta magát, kifeküdt a tornácra, a kemény
pitvarküszöbre hajtva még keményebb fejét. A szabad ég alatt sem
volt alacsonyabb a hőmérséklet, mint a szobában, csak több volt a
levegő. Aztán altatnak, ha mereven néz rájuk az ember, az égen
reszkető csillagok is.</p>
<p>Lengyel Andrásnak sikerült nagysokára elszenderednie a kemény
földön, de nem volt az becsületes alvás: inkább csak afféle
bódultság. Szeme csukva volt, azzal nem látott, talán az orrának
sem vette hasznát, de egyéb érzékei rendesen teljesítették a
szolgálatot. Hallotta a denevér surrogását, a földi béka cuppogó
ugrándozását, de különösen <span class="pagenum"><a name="Page_213"
id="Page_213">-213-</a></span> a tapintó érzéke volt eleven, váltig
sajnálgatta a gazda csontjait a kemény fekhelytől.</p>
<p>Ilyen körülmények között nem igen szokott rendes ember álmodni,
de András gazdát meglátogatták az álomlátások néha egész éber
állapotában is. Igen játékos feje volt az öregnek, csak öt percig
kellett egy helyben ülnie, legott nekirugaszkodott a fantáziája s
meg sem állott a poklok fenekéig, vagy a szivárványos egekig.</p>
<p>A kemény küszöbön mindenekelőtt azt álmodta András, hogy
elkezdett a feje dagadni, apránként akkorává gyarapodott, mint egy
léghajó; de nem szállott a levegőbe, ellenben szétpukkant, mint az
ökörhólyag, amit a falhoz vernek.</p>
<p>A pukkanástól persze fölriadt András, de miután meggyőződött
róla, hogy csak álmodott, folytatta az ébrenalvást. Nemsokára
valami zörrenést hallott. Agyvelejének egy gondolatfoszlánya a
ládafia fölé röpült, ahol is száz darab körmöci arany volt az élére
verve… Talán csak nem a pénzét lopják? Nem. A gondolatfoszlány
visszaröpült a gazda fejébe: tolvaj csak az ő testén át juthatott a
házba (a pitvarajtón, amit elfeküdt), nem embertől származhatott a
zörrenés, alighanem a macska egerészik valahol.</p>
<p>Ezért nem volt érdemes fölébrednie. Szerette volna az aranyokat
teljesen elfelejteni, de csak félig sikerült a dolog. Lelkének azt
a felét, ami <span class="pagenum"><a name="Page_214" id=
"Page_214">-214-</a></span> aludt, nem hagyta békén az éber felében
megfogant gondolat. Az aranyak összecsörrentek, megelevenedtek a
szakajtóban, ami a ládafiában volt elrejtve s mintha eszük lett
volna, kikívánkoztak sötét börtönükből, nekirugaszkodtak,
fölpattantották a láda fedelét s elkezdtek gurulni, meg sem
állottak a szomszéd udvarházig, ahol is tekintetes Pókay Péter uram
volt az úr, aki persze nem lökte ki fényes vendégeit, hanem
zsebrevágta őket mindközönségesen.</p>
<p>A dolog kissé bosszantotta Andrást, de még erre sem ébredt fel.
Annyi eszmélet, amennyit groteszk álma meghagyott neki, teljesen
elegendő volt agyvelejének ahhoz, hogy megkülönböztesse a
lehetetlentől a lehetőt. Az aranyak nem szoktak maguktól gurigázni,
azok nem élőlények. Attul nyugodtan alhatnék, ha tudna.</p>
<p>De nem lehetett. Ismét beleütődött az András fülébe valami nesz.
Olyan nesz pedig, amit a legjobb akarattal sem lehetett a macskára
ráfogni, mert a macska nem jár cipőben. Holott ő alighanem
cipőnyikorgást hallott. Meg sóhajtozást, meg cuppogást. Ahhoz sem
ért a macska. Tehát idegen emberi lénynek kell a házában
tartózkodnia (mert a leánya csizmát visel, a szolgálója meg a
mezítlábos divatot követi)… Vajjon ki lehet? Mit keres nála? Hogy
jutott be a zárt kapun át?…</p>
<p>Most már fölrántotta András a szemét. Úgy se <span class=
"pagenum"><a name="Page_215" id="Page_215">-215-</a></span> hagyta
volna békén a gerincén végigfutó hideg. Azért nem moccant. Nem
árulta el, hogy ébren van. Úgy könnyebben megcsípheti az éjjeli
vendéget. Annak ugyanis vagy az ajtón kell távoznia, amelynek a
küszöbén feküdt, vagy az ablakon. Ha keresztül akar rajta lépni,
megfogja a lábát, de az ablakon át sem szökhet meg észrevétlenül,
miután házának mindegyik ablaka a tornácra néz.</p>
<p>Várt András. Várt, gondolkozott és fülelt. Cipőnyikorgást nem
hallott többé, de annál szaporább lett a sóhajtozás, suttogás.</p>
<p>A gazda minden vére arcába szökött. Mi történik az ő becsületes,
tiszta özvegyi házában, az alatt a fedél alatt, amely az ő
istenfélésben nevelt szűz leánya mirtuszkoszorúra váró fejére
oltalmazóan borul?! Ki meri az ő hajlékát
megszentségteleníteni?!</p>
<p>Pillanatig sem gyanakodott a leányára… Csak a szolgálója lehet a
bűnös. De az is elég volt Andrásnak, hogy elképedjen. Hiszen csupa
gyermek volt a Kovácsék Eszterje, fejletlen, tizenöt éves csitri,
még nevetett az anyján, midőn az szinte rimánkodva kérte, hogy óvja
a legénytől, vigyázzon reá. Lám, tudta az anyja, mit beszél.
Szeretőt tart magának a pondró.</p>
<p>Most már nem okoskodott András. Igazságot kell tennie. Azonmód
meg kell a házát a salaktól <span class="pagenum"><a name=
"Page_216" id="Page_216">-216-</a></span> tisztítania. Még az éjjel
kiűzi belőle a romlott leányt. Óvatosan föltápászkodott.
Nesztelenül, hogy fel ne ébressze a leányát… Zajtalan lesz az
elégtétele is. Szó nélkül ajtót mutat a szemtelen párnak. Az ő
tiszta Juliskájának sejtenie sem szabad, hogy miféle istentelenség
történt a házban… Nyitvahagyott szobájába osont. Gyertyát gyújtott.
Két szoba volt a házában és egy kamra. Mindhárom helyiség a
pitvarba nyílott. Kovács Eszternek a kamra volt a hálóhelye. András
gazda egyenesen oda lopózkodott. Fülét az ajtóra tapasztotta.
Hallgatózott… Most már nem hallott semmi gyanusat… Hogy lehet az?
Megcsalta volna a füle? Vagy neszt vettek a bűnösök s meglapultak
félelmükben?… Mi az igaz most már? S hogy győződjék meg róla?</p>
<p>András föltátotta az izgalomtól szikkadt száját s tanácstalanul
bámult bele a levegőbe. Várt. Várt, nem akart elhirtelenkedni
semmit. Mert hiszen a füle nem csalta meg: arra, miután jobban
meggondolta, hitet mert volna tenni. Viszont az sem bizonyos, hogy
legényt talál a kamrában… De akkor – Teremtő Isten! – kitől
származhatott, honnan csapódott a fülébe az a vágykergető buja
sóhajtozás… Várt András, várt. Lába gyökeret vert; arca
megmerevedett, álla lefittyent. Ott belül a szíve igen dobogott.
Szeretett volna imádkozni, de nem tudott. Hallgatódzott a szájával
<span class="pagenum"><a name="Page_217" id=
"Page_217">-217-</a></span> is; a bőre égett; talán hallani akart a
pórusaival is.</p>
<p>András félóráig állott így, mint a kőszobor. Nem akart odébb
menni egy ajtóval. Nem mert. Érezte, hogy világéletében sem fogja
magának megbocsátani, ha az ő édes, szeplőtlen gyermekét meglesi,
meggyanusítja csak gondolatban is. Azonban még sem állhat egy
helyben reggelig. El kell magát valamire határoznia…</p>
<p>Kivánszorgott a pitvarajtóba, s miután letette a gyertyát, maga
is leereszkedett a küszöbre… Kezébe temette arcát… Letargiájából
egy tisztán hallható hang rettentette fel. Most már nem
kételkedhetett meggyötört, fölcsigázott érzékeiben: egész tisztán
hallhatta az éjjeli csendben, honnan jött a hang, nemcsak, de egész
bizonyossággal fölismerte benne leánya hangját.</p>
<p>András fölpattant ültő helyéből. Kapta a gyertyát s bevilágított
a pitvar egyik sarkába. Ott voltak a szerszámjai. A fejszéje.
Fölkapta. Leánya ajtajához rohant. Megrántotta a fakilincset. Nem
nyilt az ajtó, zárva volt… Zuhant a fejsze, reccsent az ajtó s két
darabban a szobába zuhant.</p>
<p>– Aki moccan, halál fia!</p>
<p>Nem moccant senki se; a szobában talált két élőlény közül az
egyik nem is lett volna rá képes, mert azonmód elvesztette
eszméletét. Juliska, a <span class="pagenum"><a name="Page_218" id=
"Page_218">-218-</a></span> szép gazdaleány, akinek fehér homloka
mirtuszkoszorúra várt. A másik?</p>
<p>A másik bátor volt, mint a vas. Az is volt a fajtája. Úr. Gonosz
néha, de mindig kevély, magyar. A Pókay-gyerek, a szomszéd
tekintetes úr fia állott szemben a meggyalázott apával.</p>
<p>– Végezzen, gazduram, ha az a szándéka, én nem fogok kegyelemért
könyörögni.</p>
<p>Lengyel András kezéből kiesett a fejsze. Nem szólt semmit, csak
leejtette fejét, majd megmarkolta, hogy utána ne zuhanjon az egész
testével, s telezokogta kérges két tenyerét.</p>
<p>Az úrfi megszánta.</p>
<p>– Nagy bűnös vagyok, gazduram, beösmerem, de majd jóvá tesszük a
hibát.</p>
<p>Élesztgetni akarta az elcsábított leányt, aki mint egy darab fa,
élettelenül terült el a szoba közepén. De az apa nem engedte, némán
ajtót mutatott neki.</p>
<h3>II.</h3>
<p>– Szabad!</p>
<p>András gazda benyitott a kastély-ebédlőbe s megállott az
ajtóban.</p>
<p>– Kedves egészségére váljék! – köszöntötte a földesurat, aki
éppen reggelizett.</p>
<p>– Köszönöm. Mi jót hozott? <span class="pagenum"><a name=
"Page_219" id="Page_219">-219-</a></span></p>
<p>– Semmit sem hoztam; az egyszer kérni jöttem, – könyörögni.</p>
<p>Az utolsó megalázó szót kínosan nyögte ki a kevély paraszt,
akinek az volt a legfőbb büszkesége, hogy világéletében soha sem
szorult rá senki kegyelmére. Torka rekedt volt, lélekzete
sípolt.</p>
<p>Pókay nyugodtan megrágta a pirítóst, amit éppen a szájába vett,
aztán fölállott s zsebrevágta kezét. Egy ideig hideg szemmel
mustrálta szűrös vendégét, de hamarosan belebukott a felsőbbséges
úri tempóba. Kezeit egymásután kiszedte a nadrágjából. Az öreg
paraszt reszkető oroszlánfeje s vérbenforgó szeme belecibált
idegeibe.</p>
<p>– Isten hozta, András gazda, foglaljon helyet.</p>
<p>– Nem.</p>
<p>– Miért nem?</p>
<p>– Előbb egy kis sorunk lesz egymással.</p>
<p>– Hm…</p>
<p>Az elszánt, szinte fenyegető magatartás nem volt inyére a
földesúrnak. Újra fölült a nagy lóra.</p>
<p>– Mi baja velem? Gyorsan ki vele, mert nincs időm a kend
számára.</p>
<p>– Lesz. Annyi lesz, amennyi kell.</p>
<p>A hatalmas paraszt nagyot rándított a vállán; egyszeribe megtelt
vele a szoba. Forró lehellete a földesúr arcába csapódott.
Lármázott, fenyegetett még a szűre is. Pókay megdöbbent.</p>
<p>– Mi lelte kendet? Azt mondta, könyörögni jön. <span class=
"pagenum"><a name="Page_220" id="Page_220">-220-</a></span></p>
<p>András gazda észbekapott.</p>
<p>– Igenis, tekintetes érdemes uram, könyörögni jöttem, mert
nagyot fordult a világ. Most már nem szeghetem meg többé a fejemet,
arra sem vagyok érdemes, hogy rám süssön a nap.</p>
<p>– De miért?… Miért?…</p>
<p>– Meggyalázták a házamat… Megfujtották a becsületemet. Elvették
tülem az eget.</p>
<p>András gazda hangja fuldoklott, hörgött, kín volt hallani.</p>
<p>– Ki bántotta? – kérdezte a földesúr, most már inkább a
szánalom, mint az úri gőg hangján.</p>
<p>– Az úr – úrfi.</p>
<p>– A fiam? Kendet?</p>
<p>A vén paraszt hátrakapta kemény csikasz fejét.</p>
<p>– Nem éppen engem. Egy kölyök bennem nem tehet kárt… A leányomat
piszkolta be a kölyök.</p>
<p>– Válogassa meg a kifejezéseit!…</p>
<p>– Kölyök! Hitvány kölyök!</p>
<p>A fékevesztett őserő dübörgésétől torkába szakadt a földesúrnak
minden további tiltakozása. Egy ideig farkasszemet nézett egymással
úr és paraszt, aztán nehézkesen, vontatottan megszólalt az úr:</p>
<p>– Megértem a kend fölháborodását s biztosíthatom, hogy fiam meg
fogja kapni méltó büntetését.</p>
<p>A nagy paraszt lehiggadt valamennyire. <span class=
"pagenum"><a name="Page_221" id="Page_221">-221-</a></span></p>
<p>– Köszönöm a tekintetes úrnak, hogy szóval igazságot ad
nekem.</p>
<p>– Tettel is, András, tettel is – fogadta őszinte hangon
Pókay.</p>
<p>– Akkor jó, – mondta a megbántott apa, – csak meg tudjunk
egyezni.</p>
<p>– Megegyezünk, András. Mi a kívánsága?</p>
<p>– Csak egy kívánságom lehet.</p>
<p>– Mi?</p>
<p>– Az, ami magától értetődik.</p>
<p>– De mi?!</p>
<p>– Az úrfi el fogja venni a leányomat hites feleségül.</p>
<p>A földesúr lenyügözött úri gőgje egyszeribe fölszabadult.</p>
<p>– Megbolondult?</p>
<p>Az öreg parasztot ellenben nem hagyta többé cserben nehezen
magára erőszakolt turáni nyugodalma.</p>
<p>– Nem bolondultam meg – jelentette ki szinte szerényen. – Én
csak a jussomat keresem, házam becsületét. Nem is huzakodok tovább
a tekintetes úrral, – folytatta, – gondolják meg jól a dolgot. Ha
jövő vasárnap isteni tiszteleten nem hallom a pap szájából az úrfi
és a leányom nevét, estére nem él az úrfi, Isten engem úgy
segéljen!</p>
<p>Mondta és kiment a szobából. <span class="pagenum"><a name=
"Page_222" id="Page_222">-222-</a></span></p>
<h3>III.</h3>
<p>Az öreg Lengyel András szavának nagy volt a hitele. Oly
megrendítően nagy, hogy Pókay kénytelenítve érezte magát az András
fenyegetése nyügében beleegyezni fiának a parasztleánnyal kötendő
házasságába. Az esküvő megtörtént.</p>
<p>A szent aktussal teljesen beérte Lengyel András, szó
szemrehányást sem tett vejének, mikor az atyja parancsára még a
templomajtóban elvált fiatal feleségétől.</p>
<p>– Megértem, – mondta a fiatalembernek alázatosan, – fecske nem
párosulhatik verébbel egy egész életre, odaadom az úri családnak,
aki születni fog: az unokámat is…</p>
<p>Az unoka megszületett. András, igéretéhez híven, meg is kínálta
vele Pókayékat, de azok a paraszt fölmenők nagy örömére, nem
fogadták el a gyermeket.</p>
<p>Szépen gyarapodott a Jóska fiú. Eljövén az ideje, nagyapja
beiratta a gimnáziumba, tudta, mivel tartozik úri vérbeli
unokájának. A költség nem esett terhére! Gazdag ember volt s minden
évvel nőtt a vagyona.</p>
<p>A Pókayéké ellenben minden évvel csökkent. Elannyira, hogy
egyszer csak végkép elfogyott. Kitűzték rá a licitációt.
<span class="pagenum"><a name="Page_223" id=
"Page_223">-223-</a></span></p>
<p>Lengyel András egy hétig egyebet sem csinált, mint a pénzét
számolgatta. Kisütötte, hogy megveheti az úri birtokot minden
veszedelem nélkül, ami adósság lesz rajta, majd letörleszti
lassacskán.</p>
<p>András megvette a Pókay-féle nemesi birtokot és az unokája
nevére iratta.</p>
<p>A súlyos csapástól hirtelen elaggott roskatag Pókaynak szívére
szállott a vén paraszt nagylelkűsége. Tizenkét évig nem szólt
hozzá, most meglátogatta.</p>
<p>– Köszönöm, András, igaz ember kigyelmed.</p>
<p>Lengyel Andrásnak megcsurrant a szeme.</p>
<p>– Visszaadom a birtokot az úri családnak, – mondta szinte
szégyenlősen, – én majd csak az ispánjuk leszek…</p>
<p>Az öreg Pókay nem fogadta el a nagylelkű ajándékot, ahelyett a
menyét kérte el a fia számára.</p>
<p>– Nemes ember vagy te, András… Most látom csak, hogy nem mindig
a kutyabőr teszi.</p>
<hr class="chap" />
<p><span class="pagenum"><a name="Page_224" id=
"Page_224">-224-</a></span></p>
<h2>HERMÁNY.</h2>
<h3>I.</h3>
<p>Iharos községe Biharországot gazdagítja. Annak is azt a vidékét,
ahol a közmondás szerint nem él meg pápista ember, mondják, a vize
miatt, amit állítólag csak kálomista gyomor tud megemészteni.</p>
<p>Lehet, hogy ez bolondság, de az már való igaz, hogy Iharos
emberemlékezet óta egyetlen római katolikus polgárt sem tud
fölmutatni. Aki nem kálvinista Iharoson, az csak zsidó lehet.</p>
<p>Ám a zsidó sem olyan itt, mint másutt. Rég eltanulta a többség
minden virtusát: versenyt iszik, káromkodik és verekszik a többi
legénnyel. Egyszóval a századok folyamán végkép leszokott eredendő
faji tempóiról. Már még a horgos orra sincs meg. A lába is
egyenessé fejlődött, Isten tudja, milyen csuda révén. Bár erről a
csudáról lehetne okos szót ejteni. Arról azonban, hogy németül
tudna az iharosi zsidók közül csak egy is: szó sem lehet.
<span class="pagenum"><a name="Page_225" id=
"Page_225">-225-</a></span> Negyvenen vannak, de a negyvenben
összevéve sem akad húsz-harminc német szónál több idegen
tudomány.</p>
<p>Tehát, mint látszik, nem éppen nagy Iharoson a nyugateurópai
civilizáció. De azért csak adjon Isten a magyarnak sok ilyen falut.
Attól ugyan semmiféle kára nem kerekedik. Mert ami a finom
erkölcsökből hiányzik belőle: azt egyéb értékekben bőven kipótolja
Iharos.</p>
<p>Példánakokáért nemcsak a zsidó polgártárs szaporodik itten
hatával-tizével. A kálomista, mondhatni, még nálánál is jobban
győzi a szaporodást. Sorvadó Jánosné tizennyolc eleven gyermeket
nevelt föl, áldja meg az Isten, míg Dájcs Abiné (aki a zsidó
rikordot tartja) csupán csak tizenötig vitte fel.</p>
<p>Ilyenformán bőségben élnek az iharosiak, bőségben és példás
egyetértésben. Annyira egyetértésben, hogy mint említve volt, a
zsidó legények is részt vehetnek a verekedésben, senki sem vonja
kétségbe párbajképességüket. Ez pedig faluhelyen ritka demokratikus
állapot.</p>
<p>Igaz, hogy tökéletes egyenjoguságukat nem ingyen kapták a
zsidók. Ki kellett azt előbb vívniok. Vezérük egy bizonyos Hermány
(Hermann) Ábris nevezetű lakatos volt, aki vére hullatásával
szerzett tiszteletet fajának, olyformán, hogy tíz éven át egy
csatábul sem hiányzott, fejét hét helyen lékelték <span class=
"pagenum"><a name="Page_226" id="Page_226">-226-</a></span> meg és
három oldalbordáját szedték ki a felcserek a gyomrából, ahova is
fokossal beütötték ellenfelei. És ami fő, Hermány mindezért nem
maradt adósa a legényeknek: pontosan, kamatostól fizette nekik
vissza a kapottakat.</p>
<p>Volt is akkora becsülete Iharoson, hogy jutott belőle bőven az
atyafiaknak is. És miután megvolt a becsület, kiki igyekezett azt a
Hermány példájára kiérdemelni. Ilyeténképen az idők folyamán egy
egész derék harcias zsidónemzedék kerekedett Iharoson.</p>
<p>Már pedig tudnivaló, hogy semmi sem alkalmatosabb az
osztálykülönbségek megszüntetésére, mint az ököl. Mert miért legyen
Duhaj Marci különb ember, mint például Stark Kóbi, amikor ez a Kóbi
inni is jobban tud, káromkodni is cifrábban káromkodik és a bicskát
is jobban tudja, mint ama Marci? Kár lenne minden okoskodásért, az
a különb ember, aki bírja a másikat.</p>
<p>Hát miután Hermány mindenkit lebírt a faluban: természetes, hogy
ő volt Iharoson a legtiszteltebb alak.</p>
<p>Megérdemelte különben is. Mert oly naivan rajongó
lokalpatriotizmus és halálmegvető ambíció, mint benne, kevés
emberbe szorult a földtekén.</p>
<p>Ha tűz ütött ki a faluban: ő volt első a placcon. Az ő tiszte
volt az életmentés, azt a világért sem engedte volna át másnak. De
beugrott ő az égő gerendák közé egy zsák lisztért is, nemcsak
emberért. <span class="pagenum"><a name="Page_227" id=
"Page_227">-227-</a></span> Olyan csudálatos könnyelműséggel bánt
az életével, mintha halhatatlannak érezte volna magát. A nép
hovatovább szentül hitte, hogy tűzmentes a bőre, nem fogja a
láng.</p>
<p>Pedig csak a lelkét nem fogta a tűzvész; bőrét bizony úgy
összepörkölte sokszor, hogy hetekig feküdt bele. Arca is csupa
forradás, szakálla meg úgy leégett egyszer, hogy soha többé nem
nőtt meg újra.</p>
<p>De azért sohasem panaszkodott. Sem nem hivalkodott. Oly megható
szeretet élt szívében szülőfaluja minden egyes embere iránt, mintha
apja lett volna valamennyinek. A gyermekéért hozott áldozatokat
pedig egy apa sem rójja fel.</p>
<p>És mindez érdemeiért nem kért Hermány, sokáig nem is kapott
méltó elismerést az ő földieitől. Egyszer azonban megtették őt a
falu bírájának.</p>
<p>Nem ment símán a dolog, de azért megment. Úgy kezdődött, hogy
Tóbiás Gergely bíróválasztás napja közeledtén kijelentette a
harangláb alatt politizáló népek előtt, hogy:</p>
<p>– Hermány a legkülönb közöttünk, hát mér ne legyen ű a bíró?</p>
<p>– Mer zsidó – világosította fel Szür Gábor, a falu első
gazdája.</p>
<p>– Zsidó ám, – ismerte be Gergely, – de nem látszik meg
rajta.</p>
<p>– A nem, de tuggyák.</p>
<p>– Hát tagaggyuk le. <span class="pagenum"><a name="Page_228" id=
"Page_228">-228-</a></span></p>
<p>– Le ám, – okvetetlenkedett Szür Gábor, – hanem akkor elsőbben
tagadja le ű: körösztölködjék ki.</p>
<p>– Akkor megválasztik kendtek? – puhatolódzott Tóbiás,
körülhordozva tekintetét a gyülekezeten.</p>
<p>Bólintottak.</p>
<p>– Mög…</p>
<p>Gergely ment egyenesen Hermányhoz.</p>
<p>– Körösztölködjék ki, az árgyelussát, – javasolta neki, – mer
bírónak akarjuk.</p>
<p>A szerény zsidó álmodni sem mert erről a nagy
megtiszteltetésről. Belesápadt… Ő bíró… Iharos bírója! Kétezer
kálomista magyar feje!… És ők maguk teszik meg őt első emberüknek!…
Holott annyi közöttük a tisztes gazdag ember, akinek ő a nyomába se
léphet… Hogy lehet az?… Csak úgy lehet, hogy szeretik és becsülik
őt ezek a tisztes emberek. Mily boldogság, mily gyönyör!… Hát nem
ingyen adta értük a vérét, nem hiába küzködött a javukért, – óh
Adonáj!…</p>
<p>Ez a fölkiáltás kiábrándította némileg naiv, meleg lelkét…
Hiszen a nagy kitüntetésért Istenét kívánják tőle cserébe. Istenét
a faluért!… Mitévő legyen? Melyik neki a kedvesebb?…</p>
<p>Nem tudott rá válaszolni se magának, se Gergelynek. Reszketett
és bámult fel az égre.</p>
<p>Gergely nógatta. <span class="pagenum"><a name="Page_229" id=
"Page_229">-229-</a></span></p>
<p>– Nohát, no, mi lesz?</p>
<p>– Majd holnap – hebegte Hermány.</p>
<p>– Hát csak gondújja mög…</p>
<h3>II.</h3>
<p>Hermány egész éjjel nem húnyta le szemét. Le se feküdt. Mint az
örök zsidó, járt-kelt a házban. Gyötörte agyát és imádkozott. Verte
mellét és jajgatott. Kegyelemért könyörgött az ő Istenéhez és
leendő Urának, a szeretet Istenének irgalmába ajánlta magát…</p>
<p>… Elhatározta, hogy kikeresztelkedik. Úgy akarja az ő szeretett
faluja, hát megteszi a kedvéért… Nem is a kedvéért. Hiszen nem
ingyen teszi. Bíró lesz. Megfizetnek érte…</p>
<p>Megfizetnek érte!? – Ez a szó, ami máskor a profán élet üzelmei
között oly hangzatosan csendült a fülébe, most, hogy Istenével
kapcsolatosan tolult ajkára: megrémíté, megborzongatá… Nem! Nem
adja el magát, hitét, Istenét. Hiába lenne akkor Iharos bírája:
nyomorult féreg lenne, – idővel, mint Sámsont a hajával együtt,
hitével együtt őt is elhagyná a nagy ereje, a becsülete… És akkor
mi haszna lenne belőle Iharosnak?…</p>
<p>… Hajnalodott. Tóbiás Gergely megjelent a küszöbön. Mögötte a
pártja: vagy tizenkét hosszúbundás, komoly, méltóságos paraszt.
<span class="pagenum"><a name="Page_230" id=
"Page_230">-230-</a></span></p>
<p>– Elgyüttünk megkérdezni, – kezdi szavalni Gergely, – hogy mit
vall kend elsőbbnek: a régi országát, vagy a mait?… Ha – folytatta
– Isten kegyelméből megtérült a szíve, megtisztöljük mink is:
mögtesszük a falu első emberének, mer tisztöljük kendet
mindközönségesen…</p>
<p>Hermány lehúnyta szemét. Megszédült. A Tóbiás szava szívébe
fúródott és egész valóját megreszketteté. De nem vett rajta végkép
erőt a kísértés: hitét nem döntötte meg… És Jehova kegyelmes volt
vele a hűségéért, olyan igét adott ajakára, amit legott megértettek
a szeretet Istenének hívei is.</p>
<p>– Ha én elhagynám az én hitemet, – mondta reszketeg páthosszal,
– bizony mondom, nem lennék méltó a kendtek bizalmára és
szeretetére, mert az az ember, aki elárulja Istenét, elárulja a
hazáját is.</p>
<p>Az atyafiak összenéztek. Egy vén csont elköhintette magát.</p>
<p>– Szent való igaz, – mondta aztán, – jól számít.</p>
<p>– Hásze, – tódítja egy másik, tarkóját babrálván, – mögmegy tán
így is.</p>
<p>Egy harmadik mégis sokallotta ezt a hirtelen
engedékenységet.</p>
<p>– Akkor – alkudozott ez – mán legalább a nevit cserélje
magyarra.</p>
<p>– Legyen János a neve – javasolja Tóbiás. <span class=
"pagenum"><a name="Page_231" id="Page_231">-231-</a></span></p>
<p>– Árpád akarok lenni! – jelentette ki Hermány fuldokolva az
örömtől. – Iharosi Árpád leszek.</p>
<p>– Jó lösz, – zúgták az atyafiak, – akkor elengedjük az
Istenit…</p>
<p>… Igy lőn Hermány Iharosi Árpád és bíró.</p>
<p>Nem bánták meg az iharosiak, sőt igen büszkék Árpádra. Azt
mondják rá, ha szemükre hányják a zsidó mivoltát:</p>
<p>– Igaz, hogy zsidó, de nem igen ért hozzá, a bíróságot sokkal
jobban csinálja.</p>
<hr class="chap" />
<p><span class="pagenum"><a name="Page_232" id=
"Page_232">-232-</a></span></p>
<h2>BOLOND ISTÓK.</h2>
<h3>I.</h3>
<p>Egy szegény debreceni guba-csapó legény bukkant rá valahol a
Hortobágyon. Vakondtúráson pihent a feje s egy óriási töklevél volt
a baldachinja. Ilyen bölcsője volt. Tücskök cirpeltek körülötte,
pacsirták énekeltek fölötte, a pipacs és szarkaláb táplálták
illatukkal. Csecsemő korában gyönyörű sora volt. Talán olyan lett
volna a léte folytatása is, – fehér angyalszárnyakon egyenesen a
mennyekbe szállott volna, – ha az áruló szél meg nem lebbenti vala
a töklevelet, amely eltakarta az emberi szem elől.</p>
<p>Meglebbentette; elárulta bölcsőjét. S az emberiség nevében ölbe
szedte, szalonnás tarisznyájába fektette az éppen arra vándorló
szegény debreceni guba-csapó legény.</p>
<p>A tarisznyában illedelmesen viselte magát a csecsemő. Egyet se
mukkant egész Debrecenig. <span class="pagenum"><a name="Page_233"
id="Page_233">-233-</a></span></p>
<p>Oda vitte ugyanis Turi Esvány, a vándorlegény. Csak akad jótét
asszonyi lélek, aki e kis istenadtának legalább jártányi koráig
gondját viseli.</p>
<p>Bejárta a legény az egész hírös várost, legalább tíz emlető
asszonnyal alkudozott, de a talált porontyot egyik sem vállalta az
emlőjére; mindegyik azt mondta:</p>
<p>– A magam pulyáját nem csalom meg egy idegenért.</p>
<p>Már-már elvesztette minden reményét a jószívű guba-csapó, midőn
a Gondviselés eleibe igazította a debreceni csizmadiák híres
atyamesterét, Bajcsi uramat.</p>
<p>Ott állott az öreg a portája kapujában, a szeme úgy járt, mint a
vasvilla, boros is volt, mérges is volt: nagy méltánytalanság esett
vele. Tízévi meddő házasság után végre rászállott a gólya az ő
házára is, de, a Herkópáterit, nem <i>gyereket</i> hozott neki,
csak leányt. Elkeseredésében mi telhetett tőle, öntögette magába a
búfelejtőt s mindenkinek elkáromkodta a keservét, aki csak eleibe
tévedt, Esványnak is.</p>
<p>A legény a tarisznyájára csapott.</p>
<p>– Ha csak az a baj, nemzetes uram, az még nem baj. Adok én
kegyelmednek olyan gyereköt, hogy kettőnek is beillenék.</p>
<p>Nagyot nézett a mérges atyamester.</p>
<p>– Hun az a gyerök? <span class="pagenum"><a name="Page_234" id=
"Page_234">-234-</a></span></p>
<p>– Itt a tarisznyában.</p>
<p>– Rakd ki.</p>
<p>Esvány kirakta. Majsztruram megtapogatta.</p>
<p>– Mennyiért adod? – kérdezte elégedetten bólogatva.</p>
<p>– Ingyenért, – mondá Esvány, – csak azt kötöm ki, hogy én legyek
a körösztapja, a nevit is én adjam neki.</p>
<p>– Löhet – egyezett bele s tenyerébe csapott a guba-csapó
legénynek a debreceni csizmadiák kevély atyamestere…</p>
<p>Majszterné asszonyom ura parancsára helyt adott ölében kicsiny
leánykája mellett Istóknak is. Fiúcska, leányka egy-két emlőből
szítták az anyatejet. Közös bölcsőben pihentek, egymásba borulva
aludtak el, együtt sírtak, együtt nevettek. A sors hej be korán
vetette meg az ő nászágyukat.</p>
<h3>II.</h3>
<p>Istók alkalmatos, helyes gyereknek indult. Bohókás, fejes volt;
igen lehetett rajta nevetni. Tízhónapos korában már a maga lábán
járt, holott ölben hordoztathatta volna magát. Ha megmérgelődött,
nem sírt, hogy kibékítsék, mint a többi korabeli gyerek, hanem
rúgott. Inkább eltűrte a verést, mint a babusgatást. A bolti
festett játék nem kellett neki, csak amit maga eszelt ki és munkált
meg a saját feje után. Megvetette <span class="pagenum"><a name=
"Page_235" id="Page_235">-235-</a></span> az egyhangú fűzfasipot
(amin akárki fia is tud sípolni), ő rózsalevelet tett a nyelvére s
fülemülehangokat csalt ki rajta. Nem szállott vesszőparipára,
amiről le se lehet esni, ha lovagolni akart, a palánkra mászott;
vagy a ház tetejét, a kéményt nyergelte meg.</p>
<p>Bolondos volt no, komolyan vette a játékot is.</p>
<p>Majszterné asszonyom szörnyű aggodalmakat állott ki miatta,
majsztruram azonban csak nevetett fogadott fia bolondságain.</p>
<p>– Majd megjön az esze az iskolában, – vigasztalta asszonyát, –
egy ilyen tátos gyereket nem kell félteni.</p>
<p>De csak nem jött meg az Istók esze az iskolában sem.</p>
<p>Mindent megfordítva csinált és mindent megvetett, ami földi jó.
Piszkált a töltött káposztában, a veres almát, amit
tejtestvérkéjétől, a kis Juliskától kapott, megosztotta
kamarástársaival, az iskolai öltözködési törvények ellenére hetyke
túri süveget viselt gombakalap helyett s árvalányhajat, sárga
rúzsát, vagy fácántalut tűzött a süvegébe. A nadrágja ellenben
többnyire lyukas volt, mert a nagyerdőn temérdek szarkamadár
fészkelt a fatetőkön s igen szerette gyűjteni a
szarkatojásokat.</p>
<p>A tudományt befogadta Istók, mert hozzáragadt, mint ökörnyál a
lajbici posztóhoz, de a diszciplinát <span class="pagenum"><a name=
"Page_236" id="Page_236">-236-</a></span> már nem vette be a
természete. Szaporán gyakorolta a virtust, de nem a rómait, hanem a
szittyát. Még <i>dárdás</i> korában megmászta a kollégium tornyát,
átúszta a Hortobágyot decemberben, de nemtelen pusztítást vitt
véghez a puritán kálomista erkölcsökben is. Ontotta a rigmust mint
a záporeső, képet pingált és faragott, sőt táncolni sem röstellett
sutyiban. A tiszteletes kollégium fegyelmi szabályzata szerint ezek
voltak a legfőbb diákbűnök.</p>
<p>De a másodrendű vétségektől sem tartózkodott vala Istók. Nem
feküdt le este nyolc órakor, kifigurázta a vaskalapot és a tógát,
éjjelenként bekalandozta a hírös várost, virágot hordozott a szép
leányok ablakába, a professzor urakéiba ellenben pamfléteket
röpített.</p>
<p>Éjjeli madár volt. Imádta a holdat, nappal ritkán lehetett
látni. Megbujt valami magányos zúgban és ábrándozott. Szítta magába
tilos könyvekből a titkos tudományokat. Kutatta a sejtelmek
világát, méregette a megmérhetetlen távolságokat, alászállott a
feneketlen mélységekre s fel az irdatlan magasságba, kereste a
célját, létének okát, de soká, soká, nem találta meg.</p>
<p>Professzorai nem szerették, mert megtanulta, de kinevette a
pozitív tudományt. S bár sohasem csípték rajta a verscsináláson,
képfestésen és faragáson, tudták, hogy eme, diákoknak tilos
<span class="pagenum"><a name="Page_237" id=
"Page_237">-237-</a></span> ördögi művek, csak az ő fejéből
pattanhattak ki. Silányi professzorra ő költötte a híres Dungó
gúnyverset, Tormási professzort Midás fülekkel ő mintázta meg.
Sedes elé citálták nem egyszer, de nem bizonyíthattak rá semmit, –
a kollégium közszelleme nem nevelt <i>kalumniátort</i>, Istók meg
nem vallott: valahányszor mindannyiszor ép bőrrel menekült ki a
professzor urak markából. Pedig hej, de szerették volna talpára
kötni az útilaput. Nemcsak professzor uraimék, de valamennyi
tisztes civis, akinek eladó leánya, vagy szép menyecskéje volt. Az
vala ugyanis az Istók híre, hogy ördögi hatalommal uralkodik a női
szíveken. Pedig ugyan nem tett bennük semmi kárt, virággal, dallal
hódított. Az asszony csókja nem kellett neki, csak a lelkével akart
ölelkezni. Bolond volt, ideálista volt.</p>
<p>Majszter uram volt az egyedüli ember a híres városban, aki
megértette Istókot.</p>
<p>– Nem bolond ez, – mondogatta, – hanem éppen, hogy ő tudja
egyedül, mit csinál, tátos gyerek, ha mondom, dicső lesz az élete s
ha majd a föld alá kerül, nem fog rajta fogni a féreg foga.</p>
<h3>III.</h3>
<p>Ha tátos gyerek volt is, sorsát Istók sem kerülhette ki.
Elkövetkezvén az ideje, kigyúlt a szerelem lángja az ő szívében is.
<span class="pagenum"><a name="Page_238" id=
"Page_238">-238-</a></span></p>
<p>Az utcán látta meg eszményképét. Igen magasan ült fölötte,
ötlovas hintóban egy vasképű vén szittya oldalán. A vicispán leánya
volt: tekintetes Szoboszlay Minka özvegyasszony.</p>
<p>A menyecske valahogy észrevette Istókot, amint az utcán
álmodozva ődöngvén, szeme apja kevély sallangos lovaira tapadt. S
csillagsugaras tekintetével végigsimogatta a csinos hetyke legényt,
kacagó mosollyal és negédes fejbiccentésével viszonozva annak
köszöntését.</p>
<p>Istók – nem hiába kutatta a sejtelmek világát – azonnal
megérezte, hogy ez az asszony lesz az ő végzete. A megmérhetetlen
távolságoknak: feneketlen mélységeknek és irdatlan magasságoknak,
amelyek képzeletét izgatták, íme megtalálta a végpontjait. Az egyik
ő, a paszulyföldön talált, kegyelemben nevelődött koldusdiák, a
másik a hatalmas úr világszép leánya, a tekintetes asszony. Az, ami
közbül esik: az egy egész világ. Annak, aki ezeket a távolságokat
le akarja bírni, a világot kell meghódítania.</p>
<p>Istók föltette magában, hogy meghódítja. Ezzel megtalálta léte
tartalmát, élete célját. A lehetetlenséget kell megkísérelnie, hogy
elérhesse a lehetőt… Elhatározta, hogy közelébe férkőzik a
tüneménynek, amely megejtette, egyben fölmagasztalta. Tudta, hogy
rendes úton haladván, az első lépésnél fellökik (száz sárkány
<span class="pagenum"><a name="Page_239" id=
"Page_239">-239-</a></span> őrzi a tündéreket): úgy fog cselekedni,
ahogy a mesebeli pásztorfiú… Naponként kiállott az utcára, arra a
helyre, ahol először látta a vicispán hintaját. Két hétig hiába
ácsorgott, de nem bánta, – az örökkévalósághoz képest egy
szempillantás az egész emberi lét, – a harmadik héten végre feltűnt
a várva-várt hintó az utca során. A szépséges tekintetes asszony
benne ült. Istók nem sokat teketóriázott; hajrá, a lovak elé
vetette magát. A ló nem gázolta el, de a kerék átment a
derekán.</p>
<p>Egy éles sikoly. Egy hatalmas káromkodás.</p>
<p>A vicispán kiszállott a hintóból s huszárja segítségével a maga
helyére ültette az elgázolt diákot. Hogy ő majd felhajtatja a
városi főfelcsert gyalogosan, addig is vigyék a sebesültet a
lakására.</p>
<p>A tekintetes asszony a helyén maradt. Ráismert Istókban a minapi
csinos diákjára s édesfájdalmas sejtelmek járták át a szívét…</p>
<p>A hintó elrobogott. Az asszony, hogy le ne csússzék az ülésről,
átkarolta az elalélt diák derekát. Fejét, amely keblére billent,
nem tolta el magától, inkább még igazított rajta, hogy le ne essék
dagadó eleven párnáiról. Nem kellett magát szégyellenie, hiszen nem
volt eszméleténél a fiú, csak a szíve dobogása árulta el, hogy él.
Még azt is megtette a menyecske, hogy szabad kezével <span class=
"pagenum"><a name="Page_240" id="Page_240">-240-</a></span>
megcirógatta a legény holtravált arcát s hogy az erre se mozdult,
vérszemet kapott: ráhajolt s homlokára egy áhitatos csókot lehellt.
A zárt hintó mélyében nem igen láthatta meg senki s ennyit csak
megérdemel tőle az a szegény, szegény fiú, aki érette – azt súgta
az asszony sejtelme – a halálba rohant.</p>
<p>Istóknak nem volt szüksége a főfelcser segítségére,
meggyógyította, életre keltette a bűvös villamos asszonycsók:
felnyitotta szemét. Helyzetével azonmód tisztában volt. Elérte
célját: ott pihent a világszép csudaasszony oldalán, úgyszólván a
karjaiban. Első gondolata az vala, hogy oh, mily csekélység volt
az, amit ő kockára tett (csak egy emberélet), ahhoz a dicsőséghez
képest, amely érte; az érzése meg az, hogy szeme előtt vakító
fénykévék száguldanak keresztül-kasul az égboltozaton s a szférák
zenéje zeng fölötte valami dicső nászindulót.</p>
<p>Ám az asszony nem látta a fénykévéket, nem hallotta a mennyei
hangokat, csak a férfi eszméletre térését vette tudomásul s
fölmelegedett szíve azonmód lehűlt.</p>
<p>– Hogy érzi magát? – kérdezte kegyesen. – Nem tört-e össze
valamije?</p>
<p>S lefejtette karját az ifjú derekáról.</p>
<p>– Köszönöm – sóhajtotta az halkan. – Boldog vagyok. <span class=
"pagenum"><a name="Page_241" id="Page_241">-241-</a></span></p>
<p>Csend… Az asszony szólalt meg először.</p>
<p>– Tudja, mi történt magával?</p>
<p>– Tudom, hisz én akartam.</p>
<p>– Mit akart?</p>
<p>– Beszélni akartam a tekintetes asszonnyal, közelről akartam
látni.</p>
<p>A menyecske elpirult.</p>
<p>– Azért még nem kellett volna magát a lovak elé vetnie.</p>
<p>Az árva diák lehajtotta fejét.</p>
<p>– Hogy juthattam volna máskép a közelébe?</p>
<p>Újra csend. Az asszony kinézett az ablakon, zongorázott rajta,
majd hirtelen visszafordult.</p>
<p>– Hátha meghalt volna?</p>
<p>Istók csak mosolygott.</p>
<p>– Ha úgy volt megírva – belenyugodtam volna abba is.</p>
<p>Forró vérhullámok verdesték a szép asszony szíve falát. Hogy ki
ne buggyanjon az érzése, összeharapta ajakát.</p>
<p>A hintó befordult a vármegyeháza udvarára. A menyecske megfogta
védence kezét.</p>
<p>– Jöjjön a szobámba, beszélnem kell kigyelmeddel.</p>
<p>Az öreg úr még nem jött meg. A tekintetes asszony leültette
Istókot. Igen izgatott volt, arca kigyúlt, szinte látni lehetett,
mint lüktet a halántékere. <span class="pagenum"><a name="Page_242"
id="Page_242">-242-</a></span></p>
<p>– Mit akar?… Mit kíván tőlem?… Mit remél?!</p>
<p>Istóknak elhomályosodott a szeme.</p>
<p>– Semmit, csak szeretem.</p>
<p>S elfúlt a hangja. Az asszonynak ellenben, hallván a merész
szavakat, föllázadt a gőgös vére, minden csöppje erezett márványos
arcába szökött.</p>
<p>– Hogy vetemedhetik ilyen merészségre? Kicsoda kigyelmed?</p>
<p>Erre már hátracsuklott a diák feje is. Büszke szeméből szikrák
pattogtak az asszony felé.</p>
<p>– Ember vagyok. És mindent merek. Csak a férgek félnek.</p>
<p>A tekintetes asszony egyszeribe leszállott a talapzatáról. Már
csak a fejét rázta, amidőn kérdezte:</p>
<p>– Nem érzi azt a nagy távolságot, amely elválaszt bennünket
egymástól?</p>
<p>– De érzem.</p>
<p>– Akkor – kérdezte az asszony – mi célja lehet?</p>
<p>– Le akarom bírni azt a távolságot, legyőzöm az időt és a teret,
meghódítom a világot, amely közénk esik.</p>
<p>A menyecske áhitatos csudálattal csüngött a legény remegő
ajakán, amelyről ezek a fenséges, fennhéjázó szavak leváltak.
<span class="pagenum"><a name="Page_243" id=
"Page_243">-243-</a></span></p>
<p>– Hogy s mivel akarja – kérdezte szinte szomorúan – a világot
meghódítani?</p>
<p>– Az égi lánggal, amely a szívemben lobog…</p>
<p>– Én a magáé, – mondta a dáma leküzdve lázadó szemérmét, –
bármily magasan szárnyal a lelke, nem lehetek soha.</p>
<p>– Azt én nem is akarom, – jelentette ki Istók alázatos hangon, –
én az én földi jutalmam mértékét kicsinyre szabom, az örök üdvösség
foglalójának tekintem csupán.</p>
<p>– S mi az a jutalom?</p>
<p>– Egy csók; egyetlenegy harmattiszta csók.</p>
<p>Elfordult a tekintetes asszony. Immár teljesen elapadt a vérbeli
gőgje. Úgy érezte, hogy az a mérhetetlen távolság, amely
elválasztotta a szegény diáktól, máris elfogyott.</p>
<p>Lassan fölemelte gyűrűs jobbkezét s odanyújtotta a szegény
diáknak.</p>
<p>– Menjen, boldoguljon és jöjjön vissza… A csókot megkapja,
amikor követeli: mihelyt méltónak érzi magát reá.</p>
<h3>IV.</h3>
<p>A szerelemtől megihletett diáknak ettől kezdve egyszeribe szűk
lett a kollégium. Kifelé vágyódott belőle a szabad ég, Isten
végtelen csillagszöges dómja alá, ahol szemnek és léleknek nem
<span class="pagenum"><a name="Page_244" id=
"Page_244">-244-</a></span> állít korlátot emberi mesterkedés;
szabad a szemhatár, az eszme, a szó, nyűgöt nem ismer a szív. Ez az
igazi világ; ezt kell neki meghódítania.</p>
<p>Istók vállára akasztotta a batyut s kezébe vette a
vándorbotot.</p>
<p>– Édesapám lelkem, édesanyám szentem, köszönöm a jóságukat, én
most elmegyek…</p>
<p>Juliska csendesen zokogott, a nemzetes asszony hangosan
jajveszékelt. Majsztruram egyet köszörült a torkán.</p>
<p>– Ne menj te fiam a vakba, jobb itt a világoson. Rád testálom a
céhet, odaadom neked a jányt, itthon maradj.</p>
<p>De Istók csak rázta a fejét. Sem a gazdagság, sem a boldogság
kilátása nem csábította el. Elment a <i>vakba</i>, a lelke
után.</p>
<p>Ettől kezdve majsztruramnak is be kellett látnia, hogy bolond a
fiú…</p>
<p>A kollégiumtól búcsút sem vett Istók; nekivágott a világnak egy
batyuval s három márjás tallérral, amit nevelőatyjától kapott.
Átszelte a Hortobágyot. Sóskát reggelizett, avas szalonnát ebédelt,
kanászputriban, juhászcserényben hált meg s mégis boldognak,
gazdagnak érezte magát. A szíve tele volt érzéskinccsel s ami
kicsordult belőle, ajakára kérezkedett s ott dallá, mesévé
változott. <span class="pagenum"><a name="Page_245" id=
"Page_245">-245-</a></span></p>
<p>És dalait és meséit nem rótta Istók papirosra, egyenesen a
szívekbe írta be, ahol is megfoganván, vérré változtanak, hogy
átfolyjanak nemzedékről nemzedékre az utódok ereibe.</p>
<p>Bohó tündérmeséivel megkacagtatta, aki addig nem tudott örülni,
a zord pásztorembert, szerelmi dalaival megríkatta az együgyű
fehérnépet. Mindenütt ott hagyta a lelke fényes nyomát, ahová csak
betette a lábát, szelídebbek lettek az erkölcsök s fogékonyabbak az
agyak.</p>
<p>Bekalandozta a fél országot, a lelkek birodalmának a királya
lett. Hovatovább annak is érezte magát. Megkívánta a királyi szót
és a koronát. Felcsapott vándorszínésznek. A puszták és falvak
együgyű lakósain kívül alattvalóivá akarta tenni a hidegeszű városi
népet is.</p>
<p>Maga kopácsolt színpadot kölcsönkért deszkából, a díszletet is
maga pingálta meg hullott rongyra; vasabroncsból mívelte királyi
kardját s pléhkannából vagy bibulapapirosból formált koronát. De el
tudta hitetni, hogy a színpadon élőfa vert gyökeret, hogy valódi
fringia a kardja s vert arany a koronája. Mert a póza és a szava
csakugyan fejedelmi volt, bearanyozta s királyivá tette a rongyot
és a vasat is.</p>
<p>Csak a hitetleneket és a léleknélkül valókat nem tudta Istók
meghódítani. A gőgös földi hatalmat, amely irígykedett reá. A
szolgabírák, <span class="pagenum"><a name="Page_246" id=
"Page_246">-246-</a></span> miután nem volt igazolási jegye,
többnyire megtagadták tőle a játékengedélyt, az alispánok, mint
kolduskomédiást kitoloncoltatták megyéjük területéről.</p>
<p>Ám szembeszállott Istók a hatalommal is. Betörték a fejét.
Börtönbe vetették, éheztették, kínozták. De ő nem csüggedt. A
fénykévék ott úszkáltak a szeme előtt szenvedéseinek közepette is.
A szférák zenéje ott zengett a feje fölött. Ő csak ezt látta, ezt
hallotta s nem érzett testi fájdalmakat. Arcát ripacsossá mosta a
zápor és a festék, csontjaiban száradt a velő, de gerincét nem
tudta meggörbíteni semmiféle csapás, a lángot szikrázó szeméből nem
oltotta ki. És soha egy pillanatra sem bánta meg, hogy apostollá
lett, holott tejben-vajban fürödhetett volna. Megszerette a
martíromságot is a jutalomért, ami reá várt; a tekintetes asszony
egyetlen csókjáért képes lett volna a poklokra is alászállani…</p>
<h3>V.</h3>
<p>Morcos kedvében volt a tekintetes vicispán úr; köszvény
hasogatta a lábát, a gyomra meg nem tudott emészteni. Éppen egy
hosszú görcs markolászott a térdében, midőn eléje toppant János, a
huszár. <span class="pagenum"><a name="Page_247" id=
"Page_247">-247-</a></span></p>
<p>– Tekintetes uram, egy komégyiás forma ember várakozik az
ámbituson. Beerisszem-e, vagy kitegyem a szűrit?</p>
<p>– Hajintsd át a kapun.</p>
<p>– Parancsolattyára.</p>
<p>A huszár áthajintotta a komédiást a kapun, de hozzá volt az már
szokva az ilyes fogadtatáshoz, oda se neki, megkerülte a kúriát s
visszajött a kerten át.</p>
<p>– Tekintetes uram, a komégyiás újra itt van. Aszondi, hogy
aszongya a tekintetes asszonnyal köll szembeszállania, a gyussát
akarja rajta béhajtani.</p>
<p>– Az én leányomon? A fízfán fütyülő!… Hídd ide a tekintetes
asszonyt elibém.</p>
<p>Minka asszony megjelent zord apja színe előtt. Az összeráncolta
homlokát.</p>
<p>– Miféle komédiás kereshet téged? Azt mondja, tartozol neki
valamivel. Mivel?</p>
<p>Az asszony forró vérét megbolygatta valami távoli sejtelem. A
szeme fehérjeig pirult.</p>
<p>– Nem tudom, – vallotta határozatlan hangon, – én komédiásnak
nem igértem soha semmit. Talán nem komédiás.</p>
<p>– Mingyárt megválik – s János felé fordult a mérges úr. – Hídd
be azt a valakit…</p>
<p>Belépett a szobába egy gubancoshajú, ragyásképű, viharvert alak.
Ruházata rongy. Keze, <span class="pagenum"><a name="Page_248" id=
"Page_248">-248-</a></span> lába reszketett, – igen ki lehetett
merülve, – de azért egyenes volt a gerince, hátracsapva hordozta
fejét s szikrák pattogtak a szeméből. Szánni lehetett volna, ha nem
lett volna olyan nagyon kevély.</p>
<p>– Kicsoda kend? Mit keres itt kend? – rivallt rá a hatalmas úr
dühösen.</p>
<p>Istók végignézett rajta és nem válaszolt neki. A leányának
fordult, két lépést tett feléje, akkor megcsuklott a térde s mint
egy tépett rongy, az asszony lábaihoz esett.</p>
<p>– Eljöttem a jutalmamért, az üdvösségemért – rebegte, miközben
megcsókolta a dáma ruhája szegélyét.</p>
<p>A dáma megijedt. Nem ismert rá Istókra.</p>
<p>– Nem értem – hebegte zavarodottan. – Én nem ismerem, nem láttam
kigyelmedet soha.</p>
<p>– Én vagyok az a bizonyos debreceni diák. Meghódítottam a
világot, ami az embertől elválasztja az embert. Jöttem a
jutalmamért.</p>
<p>– Ah!</p>
<p>Emlékezett már a szép Minka mindenre… És szörnyen röstellte
könnyelmű igéretét, amit szerinte lehetetlen volt beváltania.</p>
<p>– Nem emlékszem – buggyant ki íves ajkán a hazug szó. – Ne
térdeljen előttem. Keljen fel.</p>
<p>Istók engedelmeskedett. Felkelt volna ő most már magától is.
<span class="pagenum"><a name="Page_249" id=
"Page_249">-249-</a></span></p>
<p>– Ha nem emlékszik a tekintetes asszony az igéretére, – mondta
kiegyenesedve s rongyos ruháját megmarkolta a mellén, mert görcs
ütött a szívébe, – ha nem emlékszik, engedje meg, hogy
emlékeztessem reá. Csak egy verset óhajtanék elmondani. A komédiás
produkálni szeretné magát, aztán örökre elmegy a komédiás. Istók
elmondta a versét. Ott költötte egy álltóhelyében; miként a zuhatag
a bérci tetőről, úgy ömlött kíntól vonagló sápadt ajkáról a szó.
Hangja nekidördült, arcára kiült az ihlet lángja.</p>
<p>Csak nézték a hatalmas alispán és világszép leánya, – nézték és
hallgatták. Az úr tágranyitotta szemét. Az asszony elsápadt; minden
ízében reszketett a vádtól, amely a megcsalt költő ajakáról száz
változatban a fejére szakadt. Aztán sírt is az asszony, úgy
zokogott, mint Magdolna a bűnbánó. Bocsánatért esengett a
szeme.</p>
<p>De Istók nem bocsátott meg neki. Istók elvégezvén a
produkcióját, sarkon fordult és nekivágott az ajtónak.</p>
<p>Az udvaron karonfogta két huszár, mert elszédült s röhögve
kitessékelte a kapun…</p>
<p>Istók kivánszorgott a városból. A cigányvégen hegedűhangok
csapódtak a füléhez. Egy pötyöm rajkót hegedülni tanított az apja.
A rajkó minduntalan elhibázta a nótát, de Istók azért ráismert – az
ő nótája volt… Leült az árok partjára, <span class=
"pagenum"><a name="Page_250" id="Page_250">-250-</a></span> mert
nem bírta tovább a lába és belebámult az éppen felkelő holdba. A
cigányvégen kigyúlt a pásztortűz, nyiszorgott a hegedű, a faluban
ugattak a kutyák. Istók lehúnyta szemét, egy szempillantás alatt
visszaálmodta a multját apróra, még egyszer utoljára megjelentek
előtte a fénykévék az égen s felcsendült felette a mennyei zene –
aztán egyet nyújtózkodott s megszüntek a szenvedései…</p>
<hr class="chap" />
<p><span class="pagenum"><a name="Page_251" id=
"Page_251">-251-</a></span></p>
<h2>A SZERENCSEMALAC.</h2>
<h3>I.</h3>
<p>A komaság nagy tisztesség a szenvedő félre nézve, különben alig
akadna rá bolond. Mert <i>kőccséggel</i> jár ám a komaság. Úgy
illik ugyanis, hogy a keresztapa egy pengőforintot csusztasson a
gyermek pelenkájába és a bábaasszony fékötőjébe is dukál egy másik
pengő. De még holmi csemege is jár a keresztelőre: bárány vagy
malac; de lehet adni egy süveg cukrot is.</p>
<p>Berecki Menyust igen alkalmatlan időben és helyről érte a
kitüntetés. Káromkodott is miatta eleget. Mert szoboszlai ember
létére egész Debrecenbe hívták komának és olyankor, amikor még híre
se volt se báránynak, se malacnak.</p>
<p>Menyus ennek folytán a süvegcukrot lett volna kénytelen
megvásárolni, ha Szuszogó, a kocája meg nem könyörül vala rajta. Ez
a Szuszogó ugyanis hirtelen és váratlanul kilenc egészséges
malaccal <span class="pagenum"><a name="Page_252" id=
"Page_252">-252-</a></span> ajándékozta meg Menyust, a keresztelőre
nézve éppen idején, amúgy pedig két héttel előbb, mint sem
<i>illett</i> volna.</p>
<p>Menyus összecsapta kezét a csudán és megölelvén a kilencedik
malackát, a keresztelő napján pontosan beállított vele
Debrecenbe.</p>
<p>A koraszülött visító állatkát igen megbámulták a híres városban,
majdnem kinézték a hóna alól.</p>
<p>Egy kövér szemüveges úr megállott láttán és széjjelvetvén lábát,
homlokára tolta szemüvegét.</p>
<p>– Nini, malac! – kiáltott fel és útját állta Menyusnak.</p>
<p>– Malac, hát malac – hagyta helyben Menyus flegmatikusan és ki
akart térni.</p>
<p>De a kis szemüveges útját állotta.</p>
<p>– Megveszem – mondta és majd kiugrott a szeme.</p>
<p>– Nem eladó.</p>
<p>– Adok érte öt forintot.</p>
<p>… Öt forint egy öthatosos malacért!…</p>
<p>A Menyus keblében erős érdekharcot vívott a becsület a
kapzsisággal. Az idő kicsisége folytán a becsület lett benne a
győztes.</p>
<p>– Ej no, – mondta, – nem vagyok kuvasz, hogy eladjam a
körösztfiam malacát!</p>
<p>Ámde alig lépett el a szemüveges úr, legott rájött, hogy
hirtelen és bolondot cselekedett. Utána kiabált a szorgalmas
vevőnek: <span class="pagenum"><a name="Page_253" id=
"Page_253">-253-</a></span></p>
<p>– Mit is tetszett mondani?</p>
<p>– Öt forint…</p>
<p>– Vigye! – vágta rá Menyus sebesen, hogy ajánlattevőnek ideje ne
legyen megbánni a vásárt.</p>
<p>Egy csöppet sem bánta meg, ragyogó arccal szúrta ki a vételárat
és apróra megmagyarázta Menyusnak, hova vigye a malacot…</p>
<p>– Amoda a piac túlsó sarkán az emeletes sarokházba… Kéretem a
nagyságát: készíttesse el ebédre tokánynak, lesz vagy hat vendég
hozzá…</p>
<p>Menyus ütött a fejével, hogy érti és illetékes helyen minden
kommentár nélkül kézbesítette a tokány-kandidátust.</p>
<p>A nagyságos asszony igen megörült neki.</p>
<p>– Ki van fizetve? – kérdezte.</p>
<p>Menyus, okulván az előzményeken, nem akarta elhamarkodni a
választ, gondolkozott egy pillanatig, csak aztán felelt:</p>
<p>– Nincs, – mondta, – három pengő jár érte.</p>
<p>Őnagysága alkuvászott egy darabig, végre is leolvasta a kért
három pengőt.</p>
<p>A koma boldogan csoszogott le a lépcsőn… Most már bízvást
megveheti a süvegcukrot, futja a kétszer eladott malac árából, még
az egyéb költsége is bőven kitelik belőle.</p>
<p>Kifordulván a kapun, egyenesen nekivágott az Arany Oroszlánnak a
cukor végett. Ám alig tett <span class="pagenum"><a name="Page_254"
id="Page_254">-254-</a></span> három lépést, egyszerre csak – kvik!
kvik! röfröfröf! – éppen a lába közé szalad valami fürge csuda.</p>
<p>– Nini, – ismergeti Menyus, – hisz ez az én malacom!</p>
<p>És hátrapislantván: nem szalad-e valaki utána a sárga háztól,
gyors elhatározással lekanyarítja a subáját és rádobja a kis
szökevényre.</p>
<p>A művelet pompásan sikerült: a malac belegabalyodott a subába és
ami fő, senki sem látta, bátorságosan fel lehetett szedni a subát,
csak arra kellett vigyázni, hogy benne maradjon a malac.</p>
<p>Kitünően ment ez is. Menyus egy fogással derékon csípte a
malacot subástúl, egy másik fogással kitapogatta és befogta a
szörnyen visító állatka orrát, azzal igen becsületes, jámbor képpel
odébb állott.</p>
<p>Betért a Péterfia-utcába, arrafelé még nem ismerték, de különben
is azon a vidéken lakott a komája, akinek a malacot szánta. Mert
most már természetesen szó sem lehetett a süvegcukorról, hiszen ha
el is adta kétszer, ott volt az eredeti ajándék a hóna alatt.</p>
<p>Ott volt ám, de addig ficánkolt kínjában, míg egyszer csak
kievickélt a suba labirintusából és a földre potyogott.</p>
<p>A koma elcsípte ugyan hamarosan, de már késő volt. Egy újabb
ugyancsak szemüveges, <span class="pagenum"><a name="Page_255" id=
"Page_255">-255-</a></span> nyurga úr meglátta és szenvedélyesen
nekiment Menyusnak.</p>
<p>– Nini, malac! – kiáltott fel sóváran és elkapta a karját.</p>
<p>A koma természetesen megijedt egy kicsit, mert a lelkiismerete
nem volt mellette, de azért nem hagyta magát.</p>
<p>– Malac hát, malac! – mondta hetykén. – Mi köze hozzá az
úrnak!</p>
<p>– Megveszem!…</p>
<p>– Meg-e?…</p>
<p>Nagyot lélegzett Menyus… No, ha csak ezzel fenyegetik, gondolta
magában, az még nem veszedelem. Sőt tiszta haszon, mert még
csakugyan rajt’ érik a turpisságán… És akkor hogy tagadjon, ha nála
találják az eleven bűnjelet? Jobb is lesz, ha harmadszor is túlad
rajta.</p>
<p>– Hásze, – mondja a nyurga úrnak, – eladó lenne, ha jól
megfizetnék, mer igen böcsös malac ám ez, már ketten is
<i>kérték</i>.</p>
<p>– Hogy adja?…</p>
<p>Rövidesen megalkudtak négy forintban. A nyurga úr fizetett és
megmagyarázta Menyusnak, hova szállítsa a malacot:</p>
<p>– A Péterfia-utca 20-as számú házába… Üzenem az asszonynak, hogy
süttesse meg szép ropogósra, vendég lesz ebédre…</p>
<p>Menyus a könnyen szerzett tizenkét forinttal <span class=
"pagenum"><a name="Page_256" id="Page_256">-256-</a></span> úgy
érezte magát, mint aki nyakig benne ül a szerencse közepében.
Elhatározta, hogy a sors eme kegyes bizalmával a világért sem él
vissza… Mi a mennykőnek szállítaná a malacot másnak, mikor maga is
jóllakhatik belőle a keresztelőn. Nem Krisztus ő, hogy efféle apró
csintalanság miatt szégyelje magát, kiváltképen ha senki sem tudja
meg…</p>
<p>A nyurga úr háza előtt megállapodott Menyus, visszanézett, nem
ellenőrzik-e s látván, hogy nem, szapora lépésben odébb iszkolt. A
legközelebbi mellékutcába befordult, éppen abban lakott Szüri
András, a keresztkomája.</p>
<p>No, most már az a fő, gondolta, hogy mennél hamarább révbe
jusson a visító malaccal.</p>
<p>Ám, ember tervez, Isten végez, nem jutott el az ajándékállat a
keresztelőre soha, ahelyett eladta Menyus negyedszer is, még pedig
egy fiskálisforma, téntásujjú úrnak.</p>
<p>Csakhogy ez már óvatosabb volt vevőelődjeinél: nem bízta rá
Menyusra a malacot, csak amennyiben neki kellett azt hazacipelnie.
De ő is vele ment, jobban mondva előtte.</p>
<p>Persze ő sem csinálta egész okosan (Menyust kellett volna
előrebocsátania), mert mire jó negyedórai kutyagolás után a háza
előtt megállott: nem volt Menyus sehol.</p>
<p>Igen félt ugyanis a koma, hogy a hosszú úton beletéved
<span class="pagenum"><a name="Page_257" id=
"Page_257">-257-</a></span> az érdekelt felek valamelyikébe és
menten ráismer a hozzátartozó csudamalacról, hát inkább beugrott
egy közbeeső kocsmába, oly ügyesen, hogy senki sem vette észre. És
mivelhogy ekkorára nagyon is kényelmetlen bűnlajstrommá növekedett
a malac: elhatározta, hogy egy tapodtat sem cipeli tovább – hogy
végkép eltűnjék a föld színéről, inkább beletemeti a tulajdon
gyomrába.</p>
<p>Rendelt egy liter bort s a malacot rábízta a kocsmárosra.</p>
<h3>II.</h3>
<p>A bizottsági ülés véget ért. A magisztrátus érdemes urai
aláírták a jegyzőkönyvet és egy utolsót nyögtek.</p>
<p>Ekkor fölemelkedett a polgármester.</p>
<p>– Urak, – jelentette ki ellenmondást nem tűrő hangon, – ma nálam
ebédeltek valamennyien.</p>
<p>Hatan éljeneztek, ketten savanyú, irígy képet vágtak: a nyurga
főjegyző és az árvaszéki elnök. Az előbbi nem is állotta meg szó
nélkül.</p>
<p>– Ejnye, – mondta s megvakarta tarkóját, – akkor az én
malacpecsenyém kárbaveszett.</p>
<p>– Malac?! – csodálkozott a polgármester.</p>
<p>– Malac?! – búgta búsan az árvaszék elnöke is. <span class=
"pagenum"><a name="Page_258" id="Page_258">-258-</a></span></p>
<p>– Hol kerítettél te ilyenkor malacot? – folytatta a polgármester
kelletlenül. – Tudtommal csak egy malac volt egész Debrecenben, azt
is én vettem meg.</p>
<p>A főjegyző nem engedte a dicsőségét, megesküdött, hogy nála is
malac lesz ebédre: sült malac.</p>
<p>– No, ha sült malac, – vágta ketté a versengést a főfiskárius, –
megesszük vacsorára hidegen.</p>
<p>– Úgy se bánom – adta meg magát a főnótárius.</p>
<p>– Helyes, – nyomta rá a pecsétet a polgármester, – az én malacom
úgyis tokánynak lesz elkészítve.</p>
<p>Az urak felcihelődtek és mentek a polgármesterhez. Hozzáláttak a
különböző pálinkákhoz és hájaspogácsát nyeltek hozzá.</p>
<p>A polgármester leszólta a pogácsaevőket.</p>
<p>– Ne egyetek annyit, hásze malactokány lesz… Tegye le azt a
komisz tésztát, öcsém, – rivallt rá egy szerény kis aljegyzőre, –
mondom, hogy malac lesz…</p>
<p>Engedelmeskedtek valamennyien, csak a főjegyző renitenskedett
irígységből.</p>
<p>– Éhes vagyok, – mondta, – nem győzöm az ebédet bevárni.</p>
<p>A polgármester bosszúsan távozott, hogy megsürgesse <span class=
"pagenum"><a name="Page_259" id="Page_259">-259-</a></span>
feleségét, de még sokkal bosszúsabban jött vissza.</p>
<p>– Urak, – jelentette ki sápadtan, – ellopták a malacot, nem lesz
tokány.</p>
<p>Valamennyi orr lehúzódott, mint a bánatos pulykakakasé, a
malacújdonsághoz nekikészült gyomrok szemrehányást korogtak a város
feje felé, amiért nem vigyázott jobban a »malacukra«.</p>
<p>– A főjegyző mohón kapott az általános lehangoltságon.</p>
<p>– Aki malacot akar, jöjjön hozzám ebédre – jelentette ki
diadalmasan. – Biztosítalak benneteket, hogy nálam meglesz a
malac.</p>
<p>A polgármester elképedt.</p>
<p>– Ezt a szégyent csak nem teszitek meg velem!</p>
<p>De bizony megtették. A malacra dühös gyomrokban nem lakozik
illendőség, a stréber aljegyzőt kivéve, mindenki a főjegyzőre
szavazott.</p>
<p>Ez diadallal kísérte haza vendégeit. Mit volt mit tennie, velük
ment a polgármester is.</p>
<p>Nem bánta meg. Öt perc alatt kisült, hogy a főjegyzőné asszony,
nem hogy malacpecsenyével, de még ebéddel sem várta vendégeit.</p>
<p>A főjegyző felrobbant, mint a puskapor.</p>
<p>– Az áldóját, – káromkodta el magát, – hát nem volt itt a
gazember?! <span class="pagenum"><a name="Page_260" id=
"Page_260">-260-</a></span></p>
<p>– Miféle gazember? – kérdezte a nagysága.</p>
<p>– Hát az a kacskaringós bajuszú.</p>
<p>A polgármester felrántotta szemét.</p>
<p>– Miféle bajuszú?</p>
<p>– Kacskaringós bajuszú…</p>
<p>De a bajusz már az árvaszéki elnököt is érdekelte.</p>
<p>– Milyen bajuszú? – kérdezte és mellen ragadta a dühös
főjegyzőt.</p>
<p>– Kacskaringós! – förmedt ez rá az elnök úrra. – Mi közöd
hozzá?</p>
<p>A polgármester szétválasztotta őket.</p>
<p>– Dejszen, – jelentette ki elhűlve, – annak az embernek én
vettem meg a malacát.</p>
<p>A főnótárius ismét kakaskodni kezdett.</p>
<p>– Én vettem meg, ha mondom!</p>
<p>A polgármester dühbe jött.</p>
<p>– A teringésit, – kiabálta, – csak tudni fogom, hogy mit
vettem!…</p>
<p>– Én sem vagyok tán hülye!…</p>
<p>Senki sem értett semmit, csak az árvaszéki elnök orrontott
valamit. Eddig hallgatott az ő malacvásárjával (mert mit
dicsekedjék el kudarcával), de most már látva, hogy a polgármester
és főjegyző még amúgyabb jártak: kirukkolt vele.</p>
<p>– Nem csak ti vettétek meg a cifrabajszos malacát, – jelentette
ki humorral, – hanem én is. <span class="pagenum"><a name=
"Page_261" id="Page_261">-261-</a></span></p>
<p>Némi eszmecsere után kisült a Menyus turpissága.</p>
<p>A vendégek kacagtak rajta, csak a főfiskárius, aki igen éhes
volt, nem nevetett.</p>
<p>– Most már – dohogta – ne azon disputáljatok, hogy ki lett
becsapva, hanem azon, hogy hol ebédelünk.</p>
<p>– Bíz igaz a, – mondta a polgármester s az órájára nézett, – az
én ebédemnek már fuccs: <i>megöregedett</i>.</p>
<p>– Nálam meg – konstatálta a főjegyző szégyenszemre – nincs is
tíz személyre való ebéd.</p>
<p>– Akkor – hirdette ki a főfiskárius – nem marad egyéb hátra:
menjünk a Bikába ebédelni.</p>
<p>Diktum-faktum: útnak eredt a jeles magisztrátus a Bika felé. Ki
nevetett, ki káromkodott, de mindenkinek korgott a gyomra.</p>
<p>Elég sebesen gyalogoltak a többnyire kövér urak az éhség
korbácsa alatt, talán egy égi csudának sem állottak volna meg,
annyira siettek.</p>
<p>Az égi csudának nem állottak meg, de megállottak egy igenis
földi szag szimatán.</p>
<p>A Bekéné kocsmájából valami gyanus illat áradt ki az utcára és
fölizgatta a csiklandós orrokat.</p>
<p>Először a főfiskárius orrába csapódott. <span class=
"pagenum"><a name="Page_262" id="Page_262">-262-</a></span></p>
<p>– Malactokány! – kiáltott fel az éhes úr.</p>
<p>– Abbiza, malac! – hagyta helyben a polgármester.</p>
<p>– Még pedig tarhonyával – konstatálta az árvaszéki elnök.</p>
<p>A főjegyző gyanura kapott.</p>
<p>– Alighanem a mi malacunkat eszik – mondta. – Kérdezzük meg
Bekénétől, kitől vette.</p>
<p>A polgármester megkapta a kilincset és szigorú képpel belépett a
kocsmába. A többi úr libasorban utána…</p>
<p>És nem hiába jártak. Amit a kocsmában láttak, fölülmult minden
várakozást. Nemcsak a malacukra bukkantak rá az urak, hanem egyben
a régi gazdájára is…</p>
<p>Mert ott ült Menyus csakugyan az ivóban; előtte egy nagy tálban
a tokány, majd sorjában: a subája, a kalapja, négy üveg bor, a
dohányzacskó, a szeredás, a pipa. Nyilvánvalólag nagy biztosságban
érezte magát, hogy így széthányta minden ingóságát. Még a fejét sem
ütötte fel a vendégek közeledtén: úgy bele volt merülve a tokány
élvezetébe. Csak akkor ocsudott fel, midőn megszólították. Igaz,
hogy igen furcsán tisztelték az urak.</p>
<p>– Gazember! – rivallt rá a polgármester úr. <span class=
"pagenum"><a name="Page_263" id="Page_263">-263-</a></span></p>
<p>– Zsivány! – kiabálta a főjegyző.</p>
<p>– Bivaly! – ordította az árvaszéki elnök.</p>
<p>Menyusnak éppen tele volt a szája, de úgy elképedt, hogy
elfelejtett nyelni. Csak nézte a kis szemüvegest, a nagy
szemüvegest és a tintásujjú árvaszéki elnököt, jogutódait a
malacban és rászánta volna az esze felét, ha ki tudja vala sütni,
miféle csuda révén kerültek ezek együvé.</p>
<p>Persze nem sütött ki semmit, aminélfogva úgy összekavarodott
különben leleményes esze, hogy gondolni sem próbált a
védekezésre.</p>
<p>– Ejnye, – nyögte, miután végre nagynehezen lenyelte a torkán
akadt falatot, – egy csöpp szerencsém sincsen!</p>
<p>– Most jön csak az igazi leve! – vágta kajánul a szemébe a
kegyetlen főjegyző. – Azt is megitatjuk kenddel.</p>
<p>– Keressen, öcsém, egy rendőrt, – intézkedik a polgármester az
aljegyzővel, – és hozza ide.</p>
<p>Menyus még csak nem is tiltakozott a rendelet ellen, csak a
kocsma levegőjét kifogásolta.</p>
<p>– Szörnyen meleg van itt – mondta bizalmaskodva s olyan képet
vágott hozzá, mint egy elesett borjú. – Úgy-i az urak se fáznak?…
<span class="pagenum"><a name="Page_264" id=
"Page_264">-264-</a></span></p>
<p>– Lesz még melegebb is – biztatta az árvaszéki elnök.</p>
<p>Egy darabig még riogatták Menyust a kegyetlen urak, aztán hogy
megérkezett az aljegyző, rábízták őt a vele jött rendőrre, azzal a
kemény paranccsal, hogy pont három órára ott legyen vele a
városházán.</p>
<p>A rendőr ismételte a parancsot és tisztelgett. Az urak
folytatták útjukat a Bika felé.</p>
<h3>III.</h3>
<p>Ha a róka kutyaszorítóba kerül, kutyául érzi magát. De azért
benne marad a róka-természete is. Nem visít oktalanul, hogy még
jobban magára terelje a figyelmet, hanem inkább hallgat, nézdel és
szimatol, hogy kispekulálja a menekülés útját-módját.</p>
<p>Menyus is ezenképen cselekedett.</p>
<p>Mindenekelőtt figyelmesen megvizsgálta a kocsma tereprajzát:
merre lehetne legalkalmatosabban megugrani a rendőr elől? Aztán
magát a fegyveres embert vette szemügyre.</p>
<p>Nem tetszett neki se a kocsma arhitektúrája, se a rendőré. Csak
egy ajtó volt a kocsmán, azt is elállta a rendőr; eme rendőr meg
olyan kemény csikasz embernek látszott, amilyennel nem bátorságos
kikezdeni. <span class="pagenum"><a name="Page_265" id=
"Page_265">-265-</a></span></p>
<p>Egyebet kell kitalálni, vélte Menyus… De mit?… Rájött hamarosan.
Leitatja a rendőrt, vagy ha nem bír vele a bor, megvesztegeti.
Inkább rászánja a malacért kapott tizenöt pengőjét, mint hogy sem
becsukják szégyenszemre.</p>
<p>– Koma, – kezdte a barátkozást, – imhol egy üveg bor, igya meg
kend a tiszteletemre.</p>
<p>A rendőr barátságos embernek bizonyult: készségesen lehajtotta a
szívesen kínált italt, még rá is köszöntötte Menyusra:</p>
<p>– Adj’ Isten!</p>
<p>De mikor már lent volt a bor, legott megváltozott a fránya ember
természete.</p>
<p>– Cihelődjék kend, – morgott rá Menyusra, – megyünk a
kóterbe!</p>
<p>– A világért se, – kérlelte ez, – három óráig még megihatnánk
egy-két üveget.</p>
<p>De csak kérlelhetetlen maradt a rend embere, felöltöztette
Menyust és kituszkolta az ajtón.</p>
<p>Hát, gondolta a koma, most már csakugyan nem marad egyéb hátra,
rá kell szánnia az egész tizenöt pengőjét. Alig tettek száz lépést
az utcán, belesugott a rendőr fülébe:</p>
<p>– Komám!</p>
<p>– No?</p>
<p>– Van-i kendnek gyereke?</p>
<p>– Van, hál’ Istennek, öt.</p>
<p>– Ugyan, úgy-e? És egészségesek? <span class="pagenum"><a name=
"Page_266" id="Page_266">-266-</a></span></p>
<p>– Miért kérdi kend?</p>
<p>– Csak azér’, – kertel Menyus, – mer már fagyoskodni kezd az
ájer, ráférne a gyerekekre a csizma.</p>
<p>A rendőr nem tudta elképzelni sem, hová akar Menyus
kilyukadni.</p>
<p>– Mi köze kendnek az én gyerekemhez? – kérdezte s hogy
szaporábban szedje a lábát, egy nagyot lökött Menyuson.</p>
<p>A koma a világért sem haragudott meg érte, sőt inkább még
kedvesebb lett a szava.</p>
<p>– Csak azér’ mondom, – válaszolt szívbeli hangon, – mer igen
megszántam a kend fijait.</p>
<p>– A fijaimat?! Nincs azoknak kutya bajok se.</p>
<p>– Möghiszem, möghiszem, – mondta Menyus, – hanem azér’ igen
szeretnék nékiek új csizmát venni.</p>
<p>– Csizmát?!… Mi a f.....k?</p>
<p>– Kend bemén a bótba – folytatta a koma – és ezen a tizenöt
pengőn, amit most a markába dugok, megveszi a csizmákat. Én addig
kint várok s ha meglesz a vásár, odébb mehetünk.</p>
<p>No, értett most már a rendőr mindent. Oldalba is röpítette
Menyust, olyanformán, hogy menten elállott nemcsak a szava, a
lélekzete is.</p>
<p>… És ezzel aztán végkép befagyott a szegény koma minden
reménysége: szügyibe vágta bús <span class="pagenum"><a name=
"Page_267" id="Page_267">-267-</a></span> fejét, mint egy igásló,
ami a végit járja és sóhajtva-nyögve kocogott a rend embere után,
megátkozván Szuszogót, nem egyszer, de százszor, amiért vesztére
úgy sietett a malacaival.</p>
<p>Mire a városházára értek, már olyan puha volt a különben kemény
Menyus, hogy rálehetett volna kenni kenyérre vaj helyett.
Elhatározta, hogy mindent bevall, miután belátta, hogy a
tettenéréssel szemben úgy se használna a tagadása; azzal még csak
jobban magára mérgesítené az urakat… Isten ments! Inkább sír nekik
egy sort, hogy megvegye a szívüket.</p>
<p>Ám nem sokáig tartott a Menyus jámborsága; csak addig, amíg ki
nem eszelte egy lézengő tyúkprókátor.</p>
<p>Ez a prókátor a városháza folyosóján leste a klienseket s hogy
meglátta a rendőrfedezet alatt bevonuló Menyust, menten hozzája
szegődött és bemutatkozott.</p>
<p>– Csibe Márton ügyvéd vagyok – mondta s egyben egy hatost
nyomott a rendőr markába, hogy időt engedjen az értekezésre.</p>
<p>Menyus mindez ideig nem igen tudta, hogy mire való mesterember
légyen egy fiskális, csak sejtette, hogy jelen állapotában nem árt
vele szóba állani.</p>
<p>– Mi baj, no? – kérdezte és vizsga szemmel nézegette a kis
karikalábú embert. <span class="pagenum"><a name="Page_268" id=
"Page_268">-268-</a></span></p>
<p>– Azt én kérdem magátúl, atyafi – felelte ez és bizalmasan
megveregette a koma vállát.</p>
<p>– Mögmondjam? – habozott Menyus.</p>
<p>– Meg hát, különben hogy segítsünk rajta?</p>
<p>Menyus még mindig habozott, de miután a rendőr is biztatta,
végre rászánta magát: őszintén elmondta az egész
malac-históriát.</p>
<p>A kis prókátor végighallgatta figyelmesen, aztán megcsóválta
fejét.</p>
<p>– Az eset igen súlyos, – mondta, – legalább egy hónapot kóstál
és alig lehet rajta segíteni.</p>
<p>Egy hónap… Menyus elszédült. Azt hitte, legföljebb két-három
napra ítélik el a csintalanságáért és íme, egy egész hónapra van
kilátása!</p>
<p>Egy pillanatig nem tudta, vajjon hasba vágja-e a fogadatlan
prókátort, vagy könyörögjön neki. Végre is az utóbbira határozta el
magát.</p>
<p>– Segítsen rajtam az úr, – nyögte, – ha Krisztusa van!</p>
<p>– Nincs Krisztusom, – vallotta be Csibe Márton, – de azért
megpróbálhatunk valamit…</p>
<p>– Mondja, – rimánkodott Menyus, – áldja meg valamennyi
szent!</p>
<p>– Azok engem meg nem áldanak, – hárította el magától a prókátor
a jókívánságot, – mert nem vagyok a hitükön, de nem is az a fő. A
fő az, hogy van-e tíz pengője? <span class="pagenum"><a name=
"Page_269" id="Page_269">-269-</a></span></p>
<p>– Van.</p>
<p>– Akkor – folytatta Márton mester – ide hallgasson:</p>
<p>– Kétrét áll a filem…</p>
<p>– Ha vallatni fogják, – magyarázta Csibe, – tegyen úgy, mintha
meggárgyult volna. Semmire se feleljen akkurátusan; jobban mondva,
sehogy se feleljen, csak füttyentsen. Igy ni: Fitty!</p>
<p>– Akármit kérdeznek?</p>
<p>– Akármit kérdeznek.</p>
<p>Menyus igen furcsállotta a különös tanácsot, megcsóválta
fejét.</p>
<p>– Nem tesz az úr lóvá? – kérdezte gyanakodva.</p>
<p>Az ügyvéd eloszlatta a gyanuját.</p>
<p>– Egy krajcárjába se kerül – mondta. – A tíz pengő csak akkor
jár nekem, ha bevált a fütty.</p>
<p>… Ez már beszéd, gondolta magában Menyus s miután éppen hármat
ütött az óra, szorongó bár, de reményteljes szívvel beigazította
magát a tárgyalási terembe.</p>
<h3>IV.</h3>
<p>Menyus <i>pozitúrába</i> vágta magát a polgármester előtt. Állát
előre nyomta, úgy hallgatta a kérdéseit. <span class=
"pagenum"><a name="Page_270" id="Page_270">-270-</a></span></p>
<p>A másik két érdekelt fél: a főjegyző és árvaszéki elnök egy
rossz bőrdíványon szivaroztak és kárörömmel kísérték minden
mozdulatát.</p>
<p>– Hogy híjják? – kezdte a polgármester a vallatást.</p>
<p>Menyus bevezetésül úgy tett, mintha nem hallotta volna.</p>
<p>– Hogy híjják? Mi a neve? – ismételte a kérdést a polgármester
dörgedelmesen.</p>
<p>Menyus vigyorogva intett a fejével, hogy no most már érti.</p>
<p>– Fitty! – mondta és elkacagta magát.</p>
<p>A város érdemes feje elképedt.</p>
<p>– Mit mond kend?</p>
<p>– Fitty! – ismételte a koma a füttyöt és csak úgy rengett a
véknya, úgy kacagott.</p>
<p>A polgármester ránézett a főjegyzőre, a főjegyző az árvaszéki
elnökre, kényelmetlenül érezték magukat valamennyien.</p>
<p>A második kérdés már egész bátortalanul hangzott el. A többi
is.</p>
<p>– Milyen vallású?</p>
<p>– Fitty!…</p>
<p>– Családi állapota?</p>
<p>– Fitty!…</p>
<p>Ennyi untig elég volt a polgármester úrnak. Szánalommal vegyes
irtózattal beszüntette a vallatást. Világosan állott előtte a tény:
a büntetéstől <span class="pagenum"><a name="Page_271" id=
"Page_271">-271-</a></span> való félelmében megtébolyodott a
szegény paraszt.</p>
<p>– Elég, jó ember, – hirdette ki a végzést, – hazamehet.</p>
<p>– Szegény ördög! – motyogta halkan az árvaszéki elnök.</p>
<p>– Elment az esze! – sajnálkozott Menyuson a kegyetlen főjegyző
is.</p>
<p>Menyus ez utóbbinak még odafüttyentett egy mérges fittyet, aztán
kikecmergett a teremből. És bizonyára meg sem állott volna hazáig,
ha fiskálisa útját nem állja a folyosón.</p>
<p>– Ide a tíz pengővel, atyafi!…</p>
<p>Menyust módfelett bosszantotta a kényelmetlen intermezzo… Úgy
megörült a szabadulásnak, hogy akár cigánykereket is hányna és lám,
ez a kis karikalábú elrontja az ő nagy örömét: a pénzét
kívánja!</p>
<p>– Ne teketóriázzék, barátom, de fizessen – piszkálta Csibe
Márton türelmetlenül.</p>
<p>Dejszen, most már azért sem akart Menyus fizetni… Csak
kivághatná magát valahogyan… Valami furfangos kifogáson törte a
fejét, de nem jutott eszébe semmi… Azaz dehogy nem. Mire való a
fütty?… Lesandított félvállról a kapzsi prókátorra és ráfütyült a
feje tetejére.</p>
<p>– Fitty!</p>
<p>Márton mester dühbe gurult, hogy saját <span class=
"pagenum"><a name="Page_272" id="Page_272">-272-</a></span>
tanítványa a tulajdon tudományával akarja lefőzni.</p>
<p>– Micsoda?! – szörnyülködött elképedve. – Nékem is fitty?</p>
<p>– Fitty hát, fitty! – válaszolt Menyus flegmatikusan.</p>
<p>– Dejszen, nem addig van a’, – fortyant fel Csibe, – fizessen,
vagy leleplezem.</p>
<p>Ám Menyus egy csöppet sem ijedt meg a fenyegetéstűl. Ezt felelte
rá és kevélyen panyókára kapta subáját.</p>
<p>– Nem fizethetek, mert még az úr is azt találná hinni, hogy
bolond vagyok, azt pedig nem szeretném.</p>
<p>Mondván, búcsút intett fejével és hűtlenül faképnél hagyta
megmentőjét, hogy megvegye a keresztelőre szánt süvegcukrot.</p>
<p>Mert hát a komájával csak mégsem komiszkodhatik egy szoboszlai
szabad hajdu, még ha nem is híjják Berecki Menyusnak.</p>
<hr class="chap" />
<p><span class="pagenum"><a name="Page_273" id=
"Page_273">-273-</a></span></p>
<h2>AZ IGAZSÁG.</h2>
<h3>I.</h3>
<p>Kósza Péter szegény zsellérember vala, de egyébként sem volt
neki szerencséje, messze vidéken nem akadt nálánál csúnyább férfiú.
Egy az, hogy duzmadt orra alatt mindössze egypár szőrszál lógott
bajusznak, más az, hogy igen suta és vörös volt őkigyelme, ami szép
szín máskülönben, csak hajban nem kívánatos.</p>
<p>Egészen faltul még sem maradt Péter a természet rendjében; azt,
aminek híján volt földi kincsek és testi ékesség dolgában,
bölcsességben mérte ki neki a mindent kiegyenlítő Gondviselés. Mint
mondani szokás: ésszel élte őkigyelme a világot; sose búsult, sem
nem haragudott, ha volt mit pipálnia, pipált, ha nem volt, sóskát
rágott.</p>
<p>Péter feleséges ember vala, de csak névleg, mert biz az asszony
nem felezett meg vele semmit <span class="pagenum"><a name=
"Page_274" id="Page_274">-274-</a></span> a világon, inkább
tökéletes visszája volt az urának: nyalka, darázsderekú és
bogárszemű. Péter, bölcs férfiú létére nem is követelt tőle valami
különös hűséget, teljesen beérte azzal, ha idején és jól elkészíti
neki a túróscsuszát. Aztán mulathatott.</p>
<p>Az asszonynak azonban mégsem volt nála maradása. Az lett a vers
vége, hogy megszökött. Csak egy babos kendőt hagyott maga után: a
jegykendőjét.</p>
<p>Ebből rögtön megértette Péter a cirkumstanciákat és még csak nem
is bosszankodott az eseten, annyira természetesnek találta. Úgy
tett, mint akinek feje alól kilopták a csizmáját: megvakargatta
fületövét, aztán gondolkozni kezdett, mint lehetne az elsikkadt
<i>portékát</i> visszaszerezni.</p>
<p>Azt jól tudta, kin keresse. Volt az asszonynak esze és szeme,
csak Baki Jánossal <i>mehetett</i> el: az volt a legkülönbik
udvarlói között. Módos gazda, özvegy ember.</p>
<p>Azt is jól tudta Péter, hogy erőszakkal aligha boldogul; a
törvényhez meg nem akart folyamodni, mert mi haszna, ha vissza is
ítélik neki a feleségét. A házat rázárni nem lehet. Vagy ha rázárná
is… Az egérnek is hiába tapasztaná be a lyukát, fúr az magának más
lyukat.</p>
<p>Tehát sem erőszak, sem törvény! Ész kormányozza a világot: ahhoz
kell folyamodnia… Az <span class="pagenum"><a name="Page_275" id=
"Page_275">-275-</a></span> asszony ostoba portéka, azzal kár
kezdeni is, Baki Jánossal kell valahogy megalkudnia.</p>
<p>Kósza Péter előszedte pipabeli készségét: a makrát, az ’acskót,
a <i>masinát</i>. Rágyújtott, agyarára vágta a gondűző jószágot s
megvetvén lábát az asztaléba, elkezdett gondolkozni… Abban
állapodott meg, hogy az igazság fegyverét verdesi a János fejéhez,
abba jóravaló magyar ember bele szokott szédülni, ha csak nem igen
kérges a koponyája.</p>
<p>Határozatra vergődvén, kinyalta magát Péter illendőképen:
tisztát vett, amennyire a körülmények engedték, kifente bajszát s
nagyhíresen, azaz pipásan és félrevágott kalappal a fején,
beállított a Baki János tanyasi portájára. Benyitott a
pitvarba.</p>
<p>A gazda éppen ott dégált, valami szöget vert a mestergerendába.
Péter köszöntötte:</p>
<p>– Aggyisten!</p>
<p>Jánost annyira meglepte a hirtelen és váratlan szerencse, hogy
elfelejtette ráütni a fogadj’ Istent.</p>
<p>– Nini! – szaladt ki száján a csudálkozás önkénytelenül.</p>
<p>– Itt vónék – jelentette Péter széles vigyorgással.</p>
<p>– Hásze’ látom… <span class="pagenum"><a name="Page_276" id=
"Page_276">-276-</a></span></p>
<p>János lábához csusztatta a kalapácsot, amivel a szöget
verte.</p>
<p>– Mi köll kendnek?</p>
<p>Péter kivette szájából a pipát és a gazda felé böködte.</p>
<p>– Mögvallom, kialvadt a pipám, masina kéne.</p>
<p>János gazda odaadta neki a gyufát. Péter meggyújtotta, de csak
eldobta azonmód.</p>
<p>– Nini, – mondta, – most jut eszembe, hogy hisz nincs dohány a
pipámban.</p>
<p>Mit lehetett erre tenni (magyar embernek vérében van a
szívesség), János belökte a szobaajtót és betessékelte rajta
hivatlan vendégét…</p>
<p>– Ott a komóton az acskó: tőtsön kend.</p>
<p>Péter kétszer se kérette magát, belépett a szobába és töltött…
Élvezettel szítta-prüszkölte a füstöt. Szeme nevetett.</p>
<p>– Igen szeretlek én téged, öccse, – fakadt ki egypár pillanatnyi
hallgatás után, – mert mivel igen böcsületes ember vagy.</p>
<p>János zavarba jött. Hiszen maga is elég becsületes embernek
érezte magát általánosságban, hanem, hogy éppen az dícsérgesse fel
az erényeit, akinek megszöktette a feleségét, mégis furának
tetszett neki.</p>
<p>– Mér’ mondi ezt kend? – kérdezte csudálkozva.</p>
<p>– Mer’ kedvelled az <i>igasságot</i>. Magam is úgy <span class=
"pagenum"><a name="Page_277" id="Page_277">-277-</a></span> vagyok
én azzal, tudnék tán lopni is, de az igasság!… Hát abba mán ojjan
akkuratus vagyok, mint Péter apostoj maga…</p>
<p>– Az igasságba?</p>
<p>– Abba!…</p>
<p>Most egy kis szünet következett. Péter kiszámította, hogy
egyelőre eleget beszélt. A gazdától várta a további szót.</p>
<p>Annak végtére is elült a zavara. Észrevette magát, hogy
mulasztást követett el a vendéglátás terén.</p>
<p>– Nem ülne le kend nálam? – kínálta hellyel a szeretője
urát.</p>
<p>Az azonban kosarat adott neki.</p>
<p>– Minek? Nincs <i>mihő’!</i></p>
<p>A célzás elég világos volt, hogy nem lehetett félreérteni.</p>
<p>– Hásze’, – mondta János, – egy pohár borral szíveskedhetek.</p>
<p>Lement a pincébe és fölhozta a bort. Két poharat tett az
asztalra és töltött. Az egyiket ősi szokás szerint ráköszöntötte
vendégére:</p>
<p>– Bor, búza, békesség, szép asszony feleség!…</p>
<p>Péter felhajtotta a maga porcióját és leült. Jól megtámasztotta
az asztalt: ránehezedett mindkét könyökével. Nagyon jókedvűnek,
megelégedettnek látszott. <span class="pagenum"><a name="Page_278"
id="Page_278">-278-</a></span></p>
<p>– Hun az asszony? – kérdezte poharazás közben, csak úgy
odavetőleg, mintha egy megszökött macskáról lenne szó.</p>
<p>Jánost újra elfogta előbbeni zavara.</p>
<p>– Az asszony? – kérdezte. – Az asszony? Az most alighanem
dagaszt.</p>
<p>– Dagaszt?! – érdeklődött Péter. – Csak tennap <i>gyütt meg</i>,
oszt mán dagaszt! De hamar befészkelődött az eszemadta!</p>
<p>János a Péter biztató magatartásának hatása alatt elszólta
magát:</p>
<p>– Isz mán rég mögszoktuk egymást.</p>
<p>Kósza Péter megcsóválta fejét. Roppant érdeklődés ült ki sunyi
arcára.</p>
<p>– Mög-e? – kérdezte. – Miolta?</p>
<p>János nem tudott hazudni.</p>
<p>– Mán idestova egy éve lesz…</p>
<p>A felszarvazott férj maliciózusan mosolygott. Őt ugyan egy
csöppet sem bántották a szarvai.</p>
<p>– Oszt nem haragudott kend, – kérdezte, miközben orrával
babrált, – hogy a Bogár-gyerek is nyalta a sót?</p>
<p>János elkomorodott. Férfiúi önérzetét roppant bántotta a férj
gyanuja.</p>
<p>– A mán meg nem igaz – fakadt ki. – A Bogár-gyerek csak cicázott
vele, ha tovább ment vón’, rég eltörtem vón’ a derekát.
<span class="pagenum"><a name="Page_279" id=
"Page_279">-279-</a></span></p>
<p>Péternek rengeteg élvezetet szerzett a szerető
féltékenysége.</p>
<p>– Nono, – csöndesítette őt, – nem köll mingyárt mögharagunni… Jó
asszony az Ágnyes, hívséges.</p>
<p>A nyilvánvaló gunyolódás egyszeribe eldacosította a rátarti
gazda természetét.</p>
<p>– Hívséges is ahhoz, akit szeret – vágta férjemuram képébe. –
Kendhez nem vót hívséges, mer’ nem kendhöz való.</p>
<p>Péter adta a meghunyászkodót.</p>
<p>– Szent igaz, – ismerte be, – nem való hozzám egy csöppet sem.
Kend ojjan fene nagy, megvan tán hat sukkos is, én meg csak öt
sukkos vagyok… Való, hogy az asszony jobban pászol kendhez…
Hanem…</p>
<p>Péter nem folytatta, nyilván, hogy felpiszkálja a gazda máját.
Sikerült neki.</p>
<p>– Mi hanem?! – fortyant fel János haragosan.</p>
<p>– Hát csak a’, – válaszolt Péter buksi fejét lógatva, – hogy az
eccer elvétette kend a <i>szent</i> igasságot.</p>
<p>János végkép kijött a sodrából.</p>
<p>– Az igasságot?! – dühösködött. – Ijjet meg ne mondjon rám
senki.</p>
<p>A Kósza Péter felsőséges bölcsessége a maga igazi fönségében
csak most bontakozott ki teljesen. <span class="pagenum"><a name=
"Page_280" id="Page_280">-280-</a></span></p>
<p>– Höhahó! – csillapította felesége mérges csábítóját. – Kár
pulykáskodni. Hásze nem a kend feleségit lopták el, hanem az
enyimet… – Majd kicsinylőleg suhintott a kezével: – Kendből se lesz
geróf soha…</p>
<p>János elszégyellte magát.</p>
<p>– Hát hun az igasság, lássam?</p>
<p>– Nálamnál, – vágta ki Péter, – az én kebelemben.</p>
<p>– A nem igasság, – erőszakoskodott János gazda, – hogy kendnek
ojjan parádés asszonya legyen.</p>
<p>Péter sunyított a szemével.</p>
<p>– Azér’ mondod, – kérdezte megvetőleg, – mer’ ijjen
<i>kuszpitos</i> vagyok? Hásze’ – folytatta – arrul én mit tehetek!
Lennék én, ha tülem fityegne, akkora <i>drugár</i> is, akár egy
gémeskút… Osztánd meg jó asszonytartó ember vagyok én, sose rúgok
ki a hámfából, igaz, hogy a frásznak se kellenék.</p>
<p>– Nohát! – böffent fel János.</p>
<p>– Az igasságot máshun köll keresni – magyarázta Péter. – Lásd
csak, öccse, néked mindened van, földed, marhád, búzád, borod,
dohányod. Dögivel pegyig. Nékem? Nékem egyéb jószágom sincs, csak a
két markom, meg ami rajtam van, meg a Sajó kutyám, meg egy pótrás
malacom. Hát ez ellen még nem kapálódzok, <span class=
"pagenum"><a name="Page_281" id="Page_281">-281-</a></span> mert a
Csicsa cigány még árvább nálamnál. Te megérdemled a gazdagságot, én
meg nem érdemlem meg, halom!! (= hanem)…</p>
<p>Újra megpihent Péter és újra megfeszítette a János türelme
fonalát.</p>
<p>– Mi halom?! Nyögje ki kend!</p>
<p>– Halom, – fejezte be Péter a mondatot, – ammán csakugyan nem
igasság, hogy a gazdag vegyen a szegénytűl, ne megfordítval…</p>
<p>– Nem tartozok én kendnek semmivel se!</p>
<p>– Nem-e? – méltatlankodott Péter. – Hát a feleségem tán bitang
jószág? Azt el lehet lopni, akár az útszéli kökényt!</p>
<p>János újból elszégyellte magát. Lejjebb adta.</p>
<p>– Nem loptam én azt el, – mondta kelletlenül, – magától
gyütt.</p>
<p>– Hásze’ gyünni gyütt, – ismerte be Péter, – de nem gyütt vóna,
ha nem híjja kend… Most mán, – sóhajtott fel, – a kenyeret is
kivette kend a számbúl, az Ágnyes kendnek dagaszt. Ű vót az
egyedüli böcsös jószágom, azt is elvette kend. A kódis
tarisznyájábúl lopta ki kend a pénzt.</p>
<p>Baki János megvakarta tarkóját. A Péter igaza megillette
alapjában becsületes lelkét.</p>
<p>– Jó, no, – motyogta bűnbánólag, – de mit csinájjak, mikor engem
akar az asszony!? <span class="pagenum"><a name="Page_282" id=
"Page_282">-282-</a></span></p>
<p>– Fogjon kend egy nagy bunkósbotot, – javasolta az előzékeny
férj, – oszt verje haza.</p>
<p>– Azt én nem teszem, – vivódott magával János, – találjon kend
ki valami egyebet.</p>
<p>– Az igasság, – állította Péter, – nem gyün ki másképen.</p>
<p>János megcsóválta fejét.</p>
<p>– Próbálja meg kend, kend okos ember, kigyün a tán másképen
is.</p>
<p>Péter kifordította tenyerét.</p>
<p>– Ha csak más asszonyt nem kerít kend nekem.</p>
<p>A gazda gondolkozóba esett.</p>
<p>– Muszáj annak asszonynak lenni? – kérdezte rövid hallgatás
után, félszemmel vendége felé pislantva.</p>
<p>A furcsa kérdés lyukat fúrt a Péter fejébe. Nem felelt mindjárt,
előbb fölhörpintett egy pohár bort, aztán (miután kialudt a pipája)
rágyújtott újra, hogy időt nyerjen egy alkalmas felelet
kieszelésére.</p>
<p>– Nem muszáj, – bökte ki nagysokára, – lehet egyéb is, a fő,
hogy legalább annyi böcse legyen, mint egy jóravaló asszonynak.</p>
<p>János föllélekzett.</p>
<p>– Hát teszem, minek lehet annyi böcse?</p>
<p>– Azon kend törje a fejét…</p>
<p>– Adok egy tehenet… <span class="pagenum"><a name="Page_283" id=
"Page_283">-283-</a></span></p>
<p>A Péter szájából kiesett a pipa… Tehén! Bizisten, ha többet nem
ér a jó tehén a rossz asszonynál… Dücső ember ez a János, hogy ezt
így kitalálta…</p>
<p>Ilyenformán gondolkozott Péter, de persze egész másformán
beszélt. Aki, vélte, első szóra egy tehenet kínál, az az utolsóra a
kettőt is megadja. Ilyen irányban munkálkodott tehát, szólván:</p>
<p>– Noisz igaz, hogy a tehénnek négy lába van, de egy asszonnyal
csak mégse ér fel: azt beláthati kend.</p>
<p>János tökéletes gavallérnak bizonyult.</p>
<p>– No, no, – mondta, – valamicskével még megszerezhetem azt a
tehénkét. Mivel szerezzem meg?</p>
<p>Péter nyelt egyet. A borbúl is. Azon gondolkozott: kiadja-e az
utolsó szót mindjárt, avagy előbb még puhítson Jánoson.
Rápillantott, hogy kikutassa a veséjét. És úgy találta, elég puha
már a gazda így is. Fölállott és megrángatta a ködmöne
csücskét.</p>
<p>– Még egy tehenet kérek az egyhez – vágta ki elszántan. – Két
tehénért odaadom az asszonyt.</p>
<p>János nem teketóriázott sokat.</p>
<p>– Gyűjjék kend az ólba, válogassa ki a teheneit… <span class=
"pagenum"><a name="Page_284" id="Page_284">-284-</a></span></p>
<h3>II.</h3>
<p>Péter vígan kocogott haza a két tehenével, világéletében sem
csinált ő ilyen jó vásárt soha. Egy veszett, kirúgós asszony után
futkosott és két jámbor fejőstehénnel érkezett haza.</p>
<p>A váratlan szerencsétől úgy nekikevélyedett Péter, hogy ezentúl
szóba se állott akárki fiával. Lett (kapott a tehenekre)
gazdasszonya is, pénze is. Egyszóval vígan élte világát…</p>
<p>De ezzel még nem ért véget a Péter szerencséje… Egy szép napon
ugyanis valami nyöszörgésféle ütötte meg a fülét. Kinézett az
ablakon. Hát valami fehérszemélyen akadt meg a szeme. Háttal volt,
hát nem láthatta, kicsoda, csak azt, hogy igen sírt. Péter
ráhujjantott:</p>
<p>– Mit rücskölsz, he? Eredj haza sírni.</p>
<p>Az asszony megfordult. Péter hátratántorodott, majd leesett a
lábáról.</p>
<p>– Te vagy az, Ágnyes?!…</p>
<p>A felesége volt…</p>
<p>A kibékülés nem járt sok cerimóniával. Ágnes meggyónta, hogy
hazaszökött, mert megverte a szeretője, már pedig a botot ő csak a
hites urától tűri el.</p>
<p>Péter ütött a fejével.</p>
<p>– Azt jól teszed, Ágnyes – dícsérte meg a <span class=
"pagenum"><a name="Page_285" id="Page_285">-285-</a></span> párját.
– Meg is verlek rögvest, mer’ rászolgáltál, halom azután, ha jól
viseled magadat, békességben lehetünk.</p>
<p>Ágnes kiállotta a botbüntetést, azzal rögtön hozzáfogott a ház
rendbeszedéséhez. A gazdasszonyt kilapátolta, a teheneknek
megaljadzott és kisikálta a konyhát…</p>
<p>A házasfelek tökéletes békességben érezték magukat. Péternek
eszébe sem jutott, hogy felesége visszatértével tulajdonképen
megdőlt az igazság elmélete, amelynek két tehenét köszönhette…</p>
<p>Azonban hamarosan eszébe juttatta a másik érdekelt fél. János
gazda még aznap beállított hozzá.</p>
<p>– Hej, bátya! – dült be ajtóstúl a házába. – Ide a
riskáimmal!…</p>
<p>Ám, nem hiába volt a Péter esze sűrű, be tudta ő adni a maga
igazát a visszájárúl is.</p>
<p>– Miféle riskákról szaval kend? – kérdezte csodálkozva.</p>
<p>– Hát azokrúl, amiket Ágnyesér’ adtam.</p>
<p>Péter tágranyitotta szemét.</p>
<p>– Azokrúl-e? Hisz azok rég az én jószágaim.</p>
<p>– Azok ám, – fortyant fel János, – ha nálam marad az asszony, de
hát nem maradt nálam!…</p>
<p>– Arrúl ki tehet?</p>
<p>Vérbeborult a János szeme. <span class="pagenum"><a name=
"Page_286" id="Page_286">-286-</a></span></p>
<p>– Hát ez az igasság? Az a híres igasság, amivel kend mögfogott
engem!</p>
<p>Péter válla közé húzta sunyi nagy fejét.</p>
<p>– Hü, öccse, – eszelte a gazdát, – nem oda Buda! Az az igasság,
amivel én mögfogtam kendet, nem egy gyökérrűl hajtott a maival. Én
nem híjtam az asszonyt, mint kend, – magyarázta, – az egész magátúl
gyütt vissza. Hát lesse kend, míg a tehenek is maguktól mennek
vissza kendhez. Mert valamiképen kend sem adta vissza kérésre a
feleségemet, azonképen én sem adom vissza a kend teheneit. Ez az
igasság <i>ma</i> és nem más. Igaz-e?</p>
<p>János megvakarta a füle tövét.</p>
<p>– Aki áldója van, – sóhajtott fel búsan, – se menyecske, se
tehén.</p>
<p>– De, – vigasztalta Péter, mutatóujját jobbra-balra billegtetve,
– mög vagyon az igasság, ha möghótt is Mátyás király!</p>
<hr class="chap" />
<p><span class="pagenum"><a name="Page_287" id=
"Page_287">-287-</a></span></p>
<h2>EGY TITOKZATOS KALAND.</h2>
<h3>I.</h3>
<p>Csúnya vagyok, mint az északi szélvész, kopott, fakó, mint a
kitömött bagoly, amibe beleesett a moly.</p>
<p>Ezt azért bocsátom előre, mert így érthetetlenebb, tehát
eredetibb a grófnéval lejátszódott kalandom története.</p>
<p>… Úgy kezdem, mint a divatos novellisták.</p>
<p>… A 325. számú bécsi vonat prüszkölve száguldott tova, villogó
két tűzszarvával utat törve az éji sötéten át… A hold kidugta pufók
képét egy rongyos felhő kárpitja mögül s szelíden hunyorgattak a
kicsiny ártatlan csillagok…</p>
<p>Egy leborravalózott elsőosztályú fülkében magánosan merengve
üldögéltem s miközben egy dzsánaklist füstté fujtam, régi kedves
emlékek, elégikus, fájó ábrándok kavarodtak fel multam homályából
lelki szemeim előtt s egybevegyültek szivarkám kékellő füstjével…
<span class="pagenum"><a name="Page_288" id=
"Page_288">-288-</a></span></p>
<p>Képzeletem versenyt száguldott a gőzszörnyeteggel, csakhogy én
fölfelé törtettem a csillagok honába, a gőzös meg vízszintesen,
vasban kiszabott útja szerint. És az én fantáziám nem akart
pihenni: minden pillanattal merészebb lett a röpte, holott a
lokomobil meg-megpihent, ha kifogyott a szussza, hogy vizet vegyen.
Ilyenkor elsikoltotta magát és fujva, prüszkölve elcsendesedett. A
vonatvezető pedig harsány hangon hirdette ki, hogy hol vagyunk.</p>
<p>– Érsekújvár!</p>
<p>A durva földi hangok fölriasztottak mélázásomból; beszüntettem
lelkem utazását és kinéztem a kocsi ablakán. – Vennék egy
sonkászsömlét, gondoltam magamban, ha helybe hoznák.</p>
<p>De nem hoztak helybe, csak sört. Hát sört ittam és szidtam a
pincért, mert nem volt friss csapolás. Aztán újra rágyújtottam egy
szivarkára és elégülten gondoltam el, hogy milyen urasan utazom is
én! Egy forintért, akár egy főhercegnek, vagy udvari tanácsosnak,
külön fülkét adott a kalauz.</p>
<p>De ez a gondolatom csakhamar kiverődött fejemből. A kocsi
folyosóján sürgés-forgás… Egy inas szattyánbőr-kézitáskával… egy
komorna két kalapskatulyával… a kalauz kalaplevéve… és egy
lefátyolozott karcsú hölgy lebegve – ostromot intéztek magános
fülkém ellen. <span class="pagenum"><a name="Page_289" id=
"Page_289">-289-</a></span></p>
<p>Hohó, ez nem járja! – gondoltam magamban, de csak gondoltam, nem
mertem szólni, mert az öreg úr igen gyanusnak tetszett nekem,
alighanem kegyelmes úr lehetett. Már pedig én csak irodaigazgató
vagyok a pénzügynél és kicsapatni nem akarok.</p>
<p>Szerencsémre nem soká feszélyezett az excellenciás, úgy látszik,
csak a leányát kísérte el, leszállott a vonatról.</p>
<p>Hárman maradtunk a fülkében. A fátyolos hölgy, akit méltóságos
grófnénak szólított a komorna; a komorna, akit Bettinának szólított
a grófné és én: Piatsek Ferenc irodaigazgató a pénznél.</p>
<p>A Betti igen csinos volt. A grófnéról eleinte nem tudtam semmit
a fátyola miatt. Kombinálnom kellett.</p>
<p>Kombinálni jól tudok. Valamiként a régészek képesek egy
tizenötezer éves csülökcsontleletből megszerkeszteni az egész
antidiluviális állat képét: azonképen én egy finom női bokára rá
tudom képzelni az egész női aktot. Miután igen csúnya vagyok,
sokszor mulatok magamban ilyen szárazon.</p>
<p>Megpillantván a grófnénak szoknyája alól kacéran kikandikáló
bokáját, legott tisztában voltam vele, hogy útitársnőm nem utolsó
lelet és nem antidiluvium. <span class="pagenum"><a name="Page_290"
id="Page_290">-290-</a></span></p>
<p>Hamarosan kitűnt, hogy nem csalódtam. A grófné ugyanis alig
pihente ki magát, kiküldte Bettinát és lefeküdt a velem szemközti
ülésekre, betakarván magát egy puha plüsstakaróval.</p>
<p>Még soha sem voltam ilyen bizarr, bűvös-bájos helyzetben. A
szívem igen kopogott és mindenféle bolond gondolatom támadt.
Különösen midőn a hölgy levetvén fátyolát s felém fordulva,
lehúnyta szemét. Remek arc volt, soha életemben nem láttam olyan
finomat.</p>
<p>Eleinte csak azt sajnáltam, hogy nem vagyok szép, aztán az
bosszantott, hogy gyáva vagyok, később már a származásom is dühbe
hozott, végül keserűen kifakadtam a sors ellen, amiért tintatartó
mellé helyezett egész életemre, ahelyett, hogy ereimet donjuáni
hajlamaimnak megfelelő vérrel látta volna el.</p>
<p>… Ha Don Juan lennék, – gondoltam el dühös tehetetlenségemben, –
most fölcsókolhatnám a szép grófnét és Budapestig elhitethetném
vele, hogy üdvözülés kizárólag csak az én karjaimban létezik… Vagy:
ha Don Juan lennék, letérdelnék melléje és pici íves ajkára
hajolván, lerészegíteném magamat ambrás lehelletétől… Vagy még: ha
Don Juan lennék, átkarolhatnám karcsú derekát és…</p>
<p>Egyszóval annyi mindenféle donjuáni fogást eszeltem ki, hogy
megélhetett volna belőle három <span class="pagenum"><a name=
"Page_291" id="Page_291">-291-</a></span> Don Juan is. De mihaszna,
irodaigazgató vagyok csupán, egyet sem mertem végrehajtani.</p>
<p>Csak sóhajtottam és izzadtam. És mindig Őt néztem. A takaró
szorosan hozzátapadt észbontó termetéhez, csak a bokáit hagyta ki.
Oh, azok a bokák! Imádom a karcsú bokát!</p>
<p>Irodaigazgatónak lenni és imádni a karcsú bokát: van-e ennél
nagyobb tragédia?</p>
<p>Nem is állottam sokáig tantaluszi kínjaimat: kimentem a
folyosóra, mert majd kettéhasadt a fejem. Kidugtam az ablakon a
friss levegőre… Szíttam a friss levegőt és sírtam mérgemben.</p>
<h3>II.</h3>
<p>Uraim és hölgyeim, nem tudom: tudják-e: mi a meglepetés?</p>
<p>Ha villám csap le két arasznyira az ember orra elé: az
kellemetlen lehet, de még nem meglepetés; ha az ember két ternót
nyer egyvégből: az bizonyára kellemes véletlen, de még ez sem
meglepetés; hatszoros halmozást nyerni a lóversenyen: komisz
szerencse, de még ez sem az igazi.</p>
<p>Az a meglepetés, ami engem a folyosón ért, mikor a fejemet
szellőztettem.</p>
<p>Elmondom: nincs-e igazam?</p>
<p>Az történt ugyanis velem, hogy a grófné, a <span class=
"pagenum"><a name="Page_292" id="Page_292">-292-</a></span>
kegyelmes úr leánya, a világ legremekebb asszonya, egyszerre csak
megjelenik a folyosón. És mintha csak örökké ismertük volna
egymást, rámszól gyöngéd házsártossággal:</p>
<p>– Muki, az Istenért, meghűtöd magadat!</p>
<p>– Muki! – ismételte duzzogva és szerelmesen vállamra hajolt.</p>
<p>Hát ezt nevezem én meglepetésnek.</p>
<p>… Nem szép név a Muki, a Ferenc sokkal szebb, de a grófné
ajkáról úgy hangzott felém, mint szférák zenéje, angyalok kara. És
én, gyáva pimasz, mégis így válaszoltam rá, dadogva, hebegve:</p>
<p>– Boccsá… natt… méltóságos grófné… ttéttévedni méltóztat:
nenenem én vagyok a Mmummuki.</p>
<p>Hát attól, ami ezután következett, normális ember bizonyára
megbolondult volna, de én, tudja Isten, éppen attól kaptam
józanészre.</p>
<p>A gyönyörűséges asszony ugyanis elkacagta magát és
össze-visszacsókolta molyos szakállamat.</p>
<p>– Kis bolondom, – sugta fülembe, – neked mindig tréfán jár az
eszed, ahelyett, hogy megcsókolnád a te pipidet.</p>
<p>– … Pipidet?!…</p>
<p>– Hát nem vagyok én a te pipid?</p>
<p>– Dehogy nem, – mondtam csókjaitól teljesen kiokulva, – a pipim
vagy bizony. <span class="pagenum"><a name="Page_293" id=
"Page_293">-293-</a></span></p>
<p>– Te meg a bocim vagy – susogta lágyan, szerelmesen.</p>
<p>– Én a bocid – mondtam.</p>
<p>Igy ment ez tovább. Perbetétől egész Nagymarosig egyhuzamban
csókolództunk. Én természetesen a mennyekben uszkáltam és teljesen
megfeledkeztem még arról is, hogy ki vagyok. Illetve elhittem a
grófnénak, hogy nem én vagyok én, hanem a gróf, a Muki, az ő férje
és hogy nászutazáson vagyunk a Riviérián. Mert minduntalan ezt
hajtogatta. Párkánynánánál azt állította, hogy: no most Milánóban
vagyunk, Maroson pedig azt mondta: Génuába érkeztünk.</p>
<p>Egyebet aztán alig is beszélt, mert mindig csókolództunk.
Egyszóval egy tökéletesen ideális házasság volt a miénk, ami
arisztokraták között nagy ritkaság. Igaz, hogy majoresko voltam,
tehát nőm megválasztásánál nem kellett a pénzre néznem.</p>
<h3>III.</h3>
<p>Uraim és hölgyeim, tetszik-e tudni: mi a hideg zuhany?</p>
<p>A Rudasfürdőben van némi tuss, de ha a világ valamennyi
gőzfürdőjének valamennyi zuhanya az égboltozat magasságából szakadt
volna le rám: azt sem vettem volna észre attól az egy tusstól, amit
Vácott a grófnétól a nyakam közé kaptam. <span class=
"pagenum"><a name="Page_294" id="Page_294">-294-</a></span></p>
<p>Éppen szünetet tartottunk a csókban, midőn Pipi, se szó, se
beszéd, egyszerre csak visszabujik takarója alá és ugyanazon
pózban, amelyben otthagytam (még nőtlen koromban), elnyújtózkodott…
A takaró szorosan hozzásimult észbontó termetéhez, csak a bokáit
hagyta ki. Szempillája lehúnyódott s a másik pillanatban, mintha
időközben nem is lett volna ébren, édesdeden aludt.</p>
<p>Én persze azt hittem, hogy cicázik a kis hamis és komoly férfi
létemre csintalanságra vetemedtem. Óvatosan lefejtettem róla a
takarót s ráhajoltam pici ajkára. És, cupp, cupp, cupp, összevissza
csókolgattam a kis hamist…</p>
<p>Most jött a tuss.</p>
<p>Ahelyett, hogy (mint az előzmények után várni lehetett volna)
visszakaptam volna az elejtett csókokat: egy vérfagyasztó sikoly
vált le a grófné csókos ajakáról s a másik pillanatban egy idegen
nő állott előttem, lesujtó gőgje egész nagyságában, – ah, nem az én
pipim többé: a majoresko felesége, a kegyelmes úr leánya.</p>
<p>– Takarodjék eszeveszett! – sujtott le rám fuldokolva. – Vagy
meghúzom a vészféket.</p>
<p>De bizony kitakarodtam én még a vészfék előtt. Eszembe jutott a
kicsapatás és ész nélkül átnyargaltam egy másodosztályú szakaszba,
a <span class="pagenum"><a name="Page_295" id=
"Page_295">-295-</a></span> vonat legvégére. És forró fejemet
kezembe hajtva, tájékozódni próbáltam a világ állása felől.</p>
<p>Eleinte sehogy sem ment a dolog. A világ tótágast állott és én
gróf maradtam benne: egy szerencsétlen, elátkozott gróf, akivel
valami gonosz szellem rémes játékot űzött.</p>
<p>Végre is belecsikkantottam a karomba: ébren vagyok-e? És
belenéztem a kis kézitükrömbe.</p>
<p>Pfuj, micsoda közönséges tintanyaló ábrázatot mutatott a
gyalázatos tükör! Legott kiábrándított grófi mivoltomból: tisztába
jöttem, hogy vagyok, aki vagyok, Piatsek vagyok.</p>
<p>Roppantul elszégyeltem magamat és áttértem az eszem
megfigyelésére. Mert azt még nem tudtam biztosan, nem őrültem-e
meg.</p>
<p>… Hogy kellene megtudni? – törtem a fejemet… Ha – okoskodtam –
imént lefolyt szerelmi regényem az őrület viziója volt: akkor az a
hölgy, akivel csókolództam, a Pipi, nem létezik. Ha pedig létezik,
– konkludáltam, – akkor nem én vagyok az őrült, hanem a hölgy.</p>
<p>Visszalopództam előbbeni fülkémhez és az ablakfüggönyrésen
bekukucskáltam.</p>
<p>Hát, hál’ Istennek, benne volt a Pipi. Aludt a takaró alatt, a
takaró hozzásimult észbontó termetéhez, csak a bokáját hagyta ki…
Ergó, ő volt az őrült, nem én… <span class="pagenum"><a name=
"Page_296" id="Page_296">-296-</a></span></p>
<p>Ebben a szent meggyőződésben szállottam le Pesten a vonatról és
irodámba menet fájó szívvel gondoltam el, hogy egy édes kalandot
adott valahára Isten és, hejhaj, abban is egy szerencsétlen őrült
asszony volt a partnerem.</p>
<h3>IV.</h3>
<p>Alig egy héttel eme kalandom után, délután két órakor
(gazdasszonyom éppen tálalta a levest) betoppan hozzám egy idegen
úr.</p>
<p>– Piatsek urat keresem – mondta arrogánsan.</p>
<p>Én is királyi tanácsos volnék, vagy mi, visszaszemtelenkedtem
neki.</p>
<p>– Nem vagyok otthon senki számára, mert ebédelek.</p>
<p>– A tudomány jegyében jöttem, – okvetetlenkedett a kis veres úr,
– a tudomány érdekében kérem, feleljen kérdéseimre.</p>
<p>– Én nem vagyok tudós – jegyeztem meg gőgösen.</p>
<p>– Tudom, – mondta a szemtelen idegen, – a tudós én vagyok, ön
csak az eszközöm.</p>
<p>– Hát akkor hagyjon engem – kiáltottam rá mérgesen.</p>
<p>De nem hagyott ám. Leült az asztalhoz velem <span class=
"pagenum"><a name="Page_297" id="Page_297">-297-</a></span> szembe
és belém szegezve szúrós szemeit, vallatni kezdett, mint egy
rabot.</p>
<p>– Szerettem volna kidobni, de nem volt bátorságom hozzá, hát
tűrnöm kellett.</p>
<p>– Uram, – kezdte a kis veres a vallatást, – nem utazott ön a
mult hó huszonnegyedikén a 325. számú éjjeli vonattal Bécsből
Budapestre?</p>
<p>Nini, a kalandom napja! – gondoltam és önkéntelenül érdeklődni
kezdtem. Mert hát ki tudhat az én kalandomról? Bizonyára maga a
szegény őrült asszony se tud róla semmit. És egy árva lélek sem
fordult meg a szakaszunkban az egész utazás alatt.</p>
<p>– De utaztam – válaszoltam némi habozás után.</p>
<p>– Érsekújváron – folytatta az idegen – egy ritka szépségű hölgy
szállott a fülkéjébe.</p>
<p>– Igen, – mondtam bánatosan, – egy szegény őrült asszony
volt.</p>
<p>A tudós tacskó szeme megvillant az őrült szóra.</p>
<p>– Az a hölgy – vallatott rémes mohósággal – férjének tartotta
önt. Nem szólította önt Mukinak?</p>
<p>Elképedtem. (Honnan a manóból tudja? Tán mégis meglesett?)</p>
<p>– Uram, – jelentettem ki felháborodva, – ön aljasul meglesett
bennünket. <span class="pagenum"><a name="Page_298" id=
"Page_298">-298-</a></span></p>
<p>A kis veres mintha örült volna felháborodásomnak, aprókat
kacagott.</p>
<p>– Nyugodt lehet, – mondta aztán, – nem lestem meg önöket. Én a
kérdéses napon Budán voltam, ha tetszik, alibivel fogom
bizonyítani.</p>
<p>Égnek meredt a hajam.</p>
<p>– Akkor honnan tudja?!</p>
<p>Rám se hederített, folytatta a vallatást:</p>
<p>– Pont éjfélkor kezdődött az esemény és pont két órakor szűnt
meg. Ezalatt a két óra alatt önt férjének tartotta a szép asszony,
aztán végkép elfelejtette.</p>
<p>Majd kiugrottam a bőrömből. Keresztet vetettem magamra.</p>
<p>– Isten csudája! – kiáltottam fel. – Nem a Belzebub maga?</p>
<p>– Ne féljen – nyugtatott meg a kis veres tudós s váltig kacagott
megdöbbenésemen való gyönyörűségében. – Én a spiritiszták
egyesületének az elnöke vagyok s az a hölgy senki más, mint az én
kiválasztott médiumom.</p>
<p>Ah!… Kezdett előttem derengeni a világ. Derengeni, de forogni
is… Tehát nem őrült volt a grófné, csak a hipnózis vak eszköze?</p>
<p>Önkénytelenül felébredt bennem a lovagias érzés hipokrízise.</p>
<p>– Hallja, uram, – jelentettem ki határozottan, – ön akkor
aljasul visszaélt titokzatos hatalmával, <span class=
"pagenum"><a name="Page_299" id="Page_299">-299-</a></span> ön
azzal az ártatlan nővel egy aljasságot művelt.</p>
<p>– A tudomány célja szentesíti az eszközöket – felelte a kis
patkány grandiózus méltósággal… – Különben, – folytatta jókedvűen,
– önnek semmi oka gúnyolódni, mert csak tőlem függött, nyakába
akaszthattam volna egy vénasszonyt is.</p>
<p>Hát ezt be kellett látnom. Bocsánatot kértem. Sőt búcsúzáskor,
szégyenkezve bár, de megmondtam neki:</p>
<p>– Ha netalán még egyszer hipnotizálni tetszenék: szíveskedjék a
grófnét legalább négy órára elaltatni, mert kettő kevés.</p>
<p>Megigérte, hogy úgy lesz. És be is váltotta a szavát.</p>
<p>Azóta már háromszor voltam Muki.</p>
<p>Nevetséges állapot, beismerem, de miért adott Isten donjuáni
szívet, donjuáni kvalitások nélkül? Tehetek én róla, hogy nincs
bennem mágnes s mással vagyok kénytelen megmagnetizáltatni a
hölgyemet?</p>
<p>Nem igaz?…</p>
<hr class="chap" />
<p><span class="pagenum"><a name="Page_300" id=
"Page_300">-300-</a></span></p>
<h2>STANCI NÉNI.</h2>
<p>Tizenhét éves koromban, midőn letettem az érettségit, igen
szerettem a világi örömöket: cigarettázni, táncolni, fekete
kávézni, sőt (most már be merem vallani) egy leányt is szerettem.
Igaz, hogy ő csábított el, mert először ő csempészett a nyakamba
egy darab jeget, de másodszor már én csókoltam meg őt a nagy diófa
alatt. Később a kályha mögött, a paszuly-lugasban, sőt egyszer a
spájzban is. Ahol csak értem. És mindig titokban persze,
árkon-bokron, palánkon keresztül, vakmerően elhárítva a közénk
torlódó akadályokat.</p>
<p>Hősnek képzeltem magamat: hol Odysszeusznek, hol Kaszanovának,
hol Abelardnak és elhatároztam, hogy époszt csinálok én is a
szerelmem történetéből. Hexameterben vagy pedig disztichonban,
semmi esetre sem magyar metrumban, mert díjat akartam vele nyerni
az Akadémián. <span class="pagenum"><a name="Page_301" id=
"Page_301">-301-</a></span></p>
<p>Ám a gonosz Párkák nem engedték meg, hogy bevégezzem az én
»monumentum aere perennius«: fölbiztatták ellenem a saját
édesanyámat; elküldettek vele Liptó megyébe Pohorellára, Stanci
nénihez, még mielőtt végrehajthattam volna az époszom számára s
szerelmem érdekében elkövetendő legnagyobb hőstettemet: a Plutó
megmérgezését.</p>
<p>Az igazat megvallva, nem sárkány volt ez a Plutó, csak kuvasz,
de a hétfejű sárkánynál is jobban vigyázott szerelmem tárgyára,
szomszédék Cillikéjére. Mindig a nyomában volt s ha hozzányúltam,
elkezdett morogni. Olyan csúnya éles fogai voltak, mint egy
oroszlánnak.</p>
<p>Szerencsére Kapci Jóska, a kondásunk, kioktatott rá, hogy kell
végezni egy ilyen fenevaddal. Meg kell etetni zsírba kirántott
szivaccsal. Azt szereti a kutya és úgy megdagad és megpukkad tőle,
mint egy léghajó.</p>
<p>Szivacsom és zsírom már volt is, csak rántani nem tudtam. Ám
azon is segítettem. Beleavattam nagy titkomba Anikát, a
szolgálónkat, aki is egy-kettőre megigérte, hogy öt garasért
kirántja nekem a szivacsot prézlibe… Már le is szúrtam neki a
bűndíjat, midőn szokatlan ceremóniával és nagyváratlanul maga elé
hivat az édesanyám.</p>
<p>– Édes fiam, – mondta, – mostanáig gondolkoztam <span class=
"pagenum"><a name="Page_302" id="Page_302">-302-</a></span> rajta,
mivel jutalmazzalak meg a kitünő érettségiért: hát Stanci nénihez
fogsz menni Pohorellára.</p>
<p>– Jaj! – kiáltottam fel önkénytelenül. – Az nekem nem jutalom.
Stanci néni igen szigorú és unalmas, ha igazán meg akarsz
jutalmazni, engedd meg, hogy itthon tölthessem a vakációt
melletted.</p>
<p>– Nem lehet, Lacikám, – jelentette ki az én szép mamám
határozottan, – Stanci nénit nem szabad elhanyagolnunk, a te
érdeked, hogy <i>jó blattot</i> tégy be nála… Pohorella gyönyörű
birtok, – tette hozzá, – az eshetőségeket nem szabad
elszalasztanunk.</p>
<p>Nem értettem a dolgot.</p>
<p>– Miféle eshetőségeket? Hisz Stanci néninek három gyermeke
van…</p>
<p>– De meghalhatnak – világosított fel az én gondos mamám. –
Szegény Betti, – magyarázta, – alighanem hektikában van, Pista
vízfejű, Bandi egészséges ugyan, de nagy lump, valószínűleg ki
fogja magát inni a világból. És akkor – konkludált mamácska, – tied
lehet, Pohorella, ha megszeretteted magadat Stanci nénivel.</p>
<p>– Jaj, nem kell nekem Pohorella – jelentettem ki sopánkodva. –
Nem vagyok én örökséghajhász. <span class="pagenum"><a name=
"Page_303" id="Page_303">-303-</a></span></p>
<p>– Oh, te könnyelmű fiú! – kárpált édesanyám. – Tudom is, miért
félsz Stanci nénitől. Mert szét nem hányhatod magadat, mert
zsenírozod kell magadat előtte. Hát azért is elküldelek Pohorellára
finomságot tanulni.</p>
<p>Pont. És én jól tudtam, hogy az anyám pontjai után hiábavaló
minden okoskodás. Visszarendeltem a rántott szivacsot: elbúcsúztam
Cillikétől sűrű könnyhullatások között és becsomagoltam a
paktáskámba mama szigorú felügyelete alatt.</p>
<p>Másnap már útban voltam Pohorella felé. Az abelovai állomáson
kellett kiszállnom a gőzösből, ahonnan Pohorelláig jó kétórai út
kocsin. Ha nincs sár. Mert, ha sár van, ökröket kell a lovak elé
ragasztani, ami tetemesen meglassítja a tempót. Már pedig éppen sár
volt, mikor kiszálltam Abelován, következésképen engem is vegyes
fogaton szállítottak Pohorellára – csekély hat óra alatt.</p>
<p>Olyan éhesen érkeztem meg, mint a farkas, azonfelül sáros is
voltam, mert háromszor feldültünk az úton, végre mérges is voltam,
mert Cillikére gondoltam. Nem csuda, hogy ilyen lelki állapotban
mindjárt egy nagy butaságon kezdtem: elfelejtettem Stanci néninek
kezet csókolni, amiért másfél órai prédikációban részesültem. Hiába
mentegettem magamat, hogy éhes vagyok: a jó <span class=
"pagenum"><a name="Page_304" id="Page_304">-304-</a></span> blatt
el lett rontva, ki kellett állanom a hosszú létániát. Majd
belehaltam.</p>
<p>– Nénikém, – könyörögtem a végén, – ne szidjon már, nagyon beteg
vagyok.</p>
<p>Bár előbb kerekedett volna ez a jó ötletem. A Stanci néni modora
egyszeribe megváltozott irányomban. Látható szimpátiával vett
tudomást a betegségemről…</p>
<p>– Nini, édes fiam, hát miért nem szóltál előbb?… Most látom,
hogy csakugyan beteg vagy… Mi a bajod? – hadarta. – Igen sovány
vagy és sápadt, mint a fal… Bizonyosan vért köpsz. Nem köpsz te
vért?</p>
<p>– De köpök – hazudtam szemtelenül, hogy megsajnáltassam
magamat.</p>
<p>Jól számítottam. Stanci nénitől bűnbocsánatott kaptam és
krumplit vajjal. Teát is. Igaz, hogy (tekintettel a hektikámra)
csak pemetefűteát, ami olyan keserű, hogy az ember hegedűnek nézi
tőle az eget. De legalább nem haltam éhen. Sőt az eszem és
kedvességem is megjött a meleg ételtől. Eszembe jutott, hogy
tudokozódni illik kedves unokatestvéreim egészsége felől.</p>
<p>– Hát a Bettike hogy van, Stanci néni, meg a Pista, meg a
Bandi?</p>
<p>– Hál’ Istennek semmi bajuk, – lafatyolta Stanci néni a
szaporaszavú vénasszonyok egyhangú stíljében, – csak haszontalanok.
Betti <span class="pagenum"><a name="Page_305" id=
"Page_305">-305-</a></span> francia órát vesz a guvernánstól, verje
ki a ragya valahány csak a világon van, – Pista javítóra készül,
mert megbukott a latinból, Bandi meg lovagol, mert repetálnia kell,
hát semmi dolga sincs.</p>
<p>– Szeretném őket megcsókolni – jelentettem ki a <i>jó blatt</i>
érdekében.</p>
<p>A blatt láthatólag javult, mert igen kedves lett Stanci néni:
zavarba jött, ötölt-hatolt, egész belegabalyodott a tapintatába,
míg valahogy kinyögte végre, hogy ne csókoljam meg a gyerekeit,
mert fél, hogy megkapják tőlem a hektikát.</p>
<p>– Az ám, – helyeseltem a jó anya aggodalmát, – azt mondják, hogy
a hektika igen ragadós.</p>
<p>Stanci néni megvigasztalt:</p>
<p>– Ragadós, fiam, de ne félj, azért nem fogsz te meghalni, csak
igyál sok pemetét és az édesanyád hizlaljon kutyákat és
kutyazsírral főzessen neked… Mondd meg neki.</p>
<p>– Megmondom neki…</p>
<p>Stanci néni, hogy-hogy nem, igen megszeretett estvélig. Egy
órával vacsora előtt behivatta szigorú fegyelem alatt tartott
gyermekeit és megengedte nekik, hogy hammerundglokkézzanak velem.
No, el is nyertem tőlük vacsoráig minden babjukat, ami sírásra
fakasztotta Pistát, vízfejű unokatestvéremet és titkos káromkodásra
Bandit, <span class="pagenum"><a name="Page_306" id=
"Page_306">-306-</a></span> a lumpot. Csak Betti nevetett a
veszteségén. Ő úgyis unta a játékot, láthatólag kacérkodni
szeretett volna velem. Meg is tette a játék után.</p>
<p>– Te, Laci, miért nem csókoltál meg, mikor a kuzinod vagyok?</p>
<p>– Megcsókolnálak én, – jelentettem ki lelkesen, – csak nem
engedi meg a néni.</p>
<p>– Miért nem engedi?</p>
<p>– Mert hektikám van.</p>
<p>Nagy huncut volt Betti, elkacagta magát.</p>
<p>– Van neked, majd megmondom micsodád!</p>
<p>Addig ingerkedett velem, míg teljesítettem a kívánságát. Nehogy
butának higyjen, megcsókoltam a dupla ajtó között. (Szegény
Cillike, ha tudta volna, de kikaparta volna a szememet!…)</p>
<p>Megérkezésem napján nem történt egyéb nevezetes esemény.
Vacsorára köménymagos levest kaptunk és ismét krumplit, mert
lehetett bár szép birtok Pohorella, a nénike nem tüntetett a
szépségével, úgy élt rajta, mint egy nyugalmazott kisdedóvónő…</p>
<p>Kilenc órakor még egy félfazék pemeteteát diktált belém a néni,
aztán azonmód ágyba parancsolt.</p>
<p>Másnap reggel felköltöttek már hat órakor, megkávéztattak,
megpemetéztettek és unokatestvéremmel egyetemben a kertbe küldtek,
hogy ne legyünk láb alatt… <span class="pagenum"><a name="Page_307"
id="Page_307">-307-</a></span></p>
<p>Az ebéd is csak olyan sovány volt, mint a vacsora és a reggeli,
ami, tekintve, hogy étvágyamat rettenetesen fölcsigázta a
mértéktelen pemeteélvezet, dühbe hozott. Elhatároztam, hogy két
napig sem állom ki Stanci néninél, inkább megszököm valahová.</p>
<p>Igen ám, csakhogy Betti, a huncut Betti, észrevette a
rosszkedvemet és igen vigyázott rám. Hizelkedett, mint a macska,
vigasztalt, simogatta a kezemet, egyszóval belémszeretett.</p>
<p>Szép leány volt Betti, valósággal féltettem tőle az erényemet:
hogy hűtlen leszek az én szegény kis Cillikémhez.</p>
<p>Ezt nem akartam. Összeszedtem minden férfiúi energiámat s
kijelentettem a szirénnek:</p>
<p>– Bocsáss meg, Bettike, de én nem szerethetlek téged, mert már
eligérkeztem.</p>
<p>Ekkor sült ki, hogy milyen mérges leány volt ez a Betti. Minden
teketória nélkül a szemembe vágta, hogy nem is kellene neki egy
olyan nyápic, hektikás ember, mint én, a mamája se adná nekem, mert
úgyis meg fogok halni egy év mulva és akkor az övék lesz a csomádi
birtok, ami az apámtól maradt rám.</p>
<p>Önkénytelenül elnevettem magamat:</p>
<p>– Kitől hallottad ezt? – kérdeztem kacagva.</p>
<p>– A mamától, ha tudni akarod. <span class="pagenum"><a name=
"Page_308" id="Page_308">-308-</a></span></p>
<p>No, gondoltam magamban, szépen vagyunk. Az én mamám három
unokatestvérem halálára spekulál, hogy rám szálljon a birtokuk, az
unokatestvéreim mamája meg az én hektikámra bazíroz, hogy
megkaparintsa gyermekei számára az én birtokomat. Micsoda képtelen
anyai szeretetek!</p>
<p>No de, tettem fel magamban, legalább javamra fordítom az egyiket
a két szeretet közül. Asztalhoz ültem és a következő levelet írtam
mamának:</p>
<p>»Édes mamácskám!</p>
<p>Betettem a jó blattot, Stanci néni valósággal imád. De csak
azért, mert azt hiszi, hogy hektikás vagyok és Csomádot az ő
gyermekei fogják majd halálom után örökölni. Mindazáltal jó
gondomat viseli: reggeltől estig pemetével itat és kutyazsírral
fenyeget. Már hánytam is. A Betti meg rám szeretné magát
varrni.</p>
<p>A fiúk kövérek, mint az ágyú és olyan egészségesek, hogy
megeszik a lósóskát is. Egész nap a réten legelnek, mert otthon nem
kapnak eleget enni.</p>
<p>Különben igen jól érzem magamat. Szeretek itt lenni. Betti igen
jó hozzám, kár, hogy hektikás.</p>
<p>Csókol, ölel, hálás fiad</p>
<p class="right">Laci.« <span class="pagenum"><a name="Page_309"
id="Page_309">-309-</a></span></p>
<p>Még Sinon, aki becsempészte a falovat Trójába, se írhatott volna
ennél ravaszabb levelet. Másnap estére megjött rá a sürgöny: »Gyere
haza azonnal. Anyád.«</p>
<p>Harmadnapra már otthon voltam és megmérgeztem Plutót a kirántott
szivaccsal… Az éposz folyik…</p>
<hr class="chap" />
<p><span class="pagenum"><a name="Page_310" id=
"Page_310">-310-</a></span></p>
<h2>JÓZSEF ÉS MARCI.</h2>
<h3>I.</h3>
<p>Az én időmben, azaz mikor én voltam az sz–i járás szolgabírája,
Horvát Marci volt a kelecsenyi főbíró, senki más. De jóval később
is csak ő viselte ezt a méltóságot, valameddig csak a füle mozgott.
Méltán pedig, mert ő volt a falu legokosabb embere, beleszámítva az
urakat is. Csak az volt a hiba, hogy utálta a tételes törvényeket:
fejbül csinálta az ítéleteit, mint Salamon király.</p>
<p>Nekem, a szolgabírónak, persze nem tetszett az öreg ilyetén
bölcsessége, mert a megyénél végre is nekem kellett érte helyt
állanom, ami gyakran nehéz sor vala, mert minden törvénynek csak
még se lehetett a nyakát úgy kicsavarni, hogy rápasszoljon az én
Marcim antikmódi ítéleteire.</p>
<p>Egyszóval sok bajom volt az öreggel. Magam sem tudom, hogy miért
nem csaptam el őkigyelmét. Nyilván féltem tőle, imponált is nekem s
mi tűrés tagadás, szerettem is őt. Csupa tömör <span class=
"pagenum"><a name="Page_311" id="Page_311">-311-</a></span> erő
volt, klasszikus nyugalom, hajthatatlan akarat, vakmerő
önbizalom…</p>
<p>Különben mit fejtegetem az öreg tulajdonságait! Az emberi lelket
a példa magyarázza meg a legvilágosabban: elmondok róla egy
történetet.</p>
<p>188...-ban Sz...n tartották meg az úgynevezett
király-gyakorlatokat. Ez alkalommal néhai való jó József kir.
hercegünk is lerándult a járásomba és Kelecsenyben szállott meg.
Vévén a hivatalos értesítést, mindenekelőtt magam elé citáltam
Horvát Marcit.</p>
<p>– Hallja-e, bíró uram, nagy megtiszteltetés éri a falut. Itt fog
megszállani József kir. herceg Őfensége, a grófi kastélyban.</p>
<p>– Tőlem gyühet – jegyezte meg Marci egyszerűen.</p>
<p>– Igen ám, csak hogy parádéval kell az ilyen nagy urat fogadni:
úgy kívánja a falu becsülete.</p>
<p>– Hásze, – hagyta helyben Marci, – kimehetek eléje és
kirendőhetem a szüzeket is.</p>
<p>– Jó lesz, Marcikám… Aztán gondoljon ki valami rövid dikciót;
kend a falu feje.</p>
<p>A vén bíró megcsóválta fejét.</p>
<p>– Hisz csak nem vagyok tán irígy, szót adok én neki annyit,
amennyi csak ráfér.</p>
<p>– Jól van, bíró uram, – kezeltem az öreget szőrmentén, – de
vigyázzon ám a szabad szájára, <span class="pagenum"><a name=
"Page_312" id="Page_312">-312-</a></span> mert egy királyi herceg
nem olyan közönséges ember ám, mint mi vagyunk.</p>
<p>De ezt már nem ismerte be Márton.</p>
<p>– No, no, – mondta, – csak ojjan ember bíz a, mint más. Ű is
<i>kétágú</i>, én is kétágú vagyok. (A lábát mondta ágnak.)</p>
<p>– Ez nem egészen igaz, – tiltakoztam a meghatározása ellen, –
mert nem a láb teszi az embert, hanem a hatalom. Ő száz annyi
embernek parancsol, mint mink.</p>
<p>Marci csak rázta a fejét.</p>
<p>– Löhet, – mondta, – de nékem nem parancsol, ez az embereimnek
nem parancsol, ergómorgó itt Kelecsenyben én vagyok a nagyobbik
úr.</p>
<p>Nem okoskodtam vele tovább. Úgy se tudtam volna megváltoztatni a
világfelfogását. Hát csak a szavát vettem, hogy ott lesz a parádén
kékbeli posztóban s leveszi a kalapját rendesen, nem csak úgy,
ahogy nekem szokta, hogy a feje fölé emeli egy fél hüvelyknyire.
Továbbá megigértettem vele, hogy nem fog mókázni a szóval, hanem
komoly méltósággal felel, ha szóra méltatja a királyi herceg.
Végül, hogy nem önt fel a garatra, valameddig ki nem vágta a faluja
becsületét.</p>
<p>Marci mindent megigért szentül. Még arra is rájött egész
magától, hogy jó lesz talán a pipáját a csizmája szárába
sülyeszteni a királyi herceg <span class="pagenum"><a name=
"Page_313" id="Page_313">-313-</a></span> <i>kedvéért</i>, mert
hátha szemet szúr neki a kupakos jószág, ha a kalapja karimájában
hagyja.</p>
<p>– Jó, – mondok, – a királyi herceg ugyan maga sem igen ellensége
a makrapipának, de illendőség az illendőség – a pipa csakugyan nem
a kalapkarimába való.</p>
<h3>II.</h3>
<p>Elérkezvén a nagy nap: kihajtattam az állomásra jó egy fél
órával a királyi hercegi különvonat érkezési ideje előtt, hogy
szemlét tartsak az ünneplő gyülekezeten. Rendben találtam mindent:
szüzeket, bandériumot, diadalkaput. Csak Horvát Marci hiányzott
persze. Stafétát szalasztottam érte: hogy hozza magával a
gallérjánál fogva…</p>
<p>A staféta visszajött, de bíró nélkül.</p>
<p>– A bíró úr – jelentette – tisztölteti a szolgabíró urat, de még
nem gyün, mer nem <i>akar</i>. Aszondi, hogy aszongya: kár az üdőt
pocsékolni, inkább a gőzös várjon rá, mint ű a gőzösre, mer annak
nincs lelke. Különbest helybe lesz idején, csak a szekere tengelyét
keni meg.</p>
<p>Dühbe gurultam… Engem ugyan meg nem szekíroz az adta bírája!</p>
<p>Ráhujjantottam a törvénybíróra:</p>
<p>– Zitás! <span class="pagenum"><a name="Page_314" id=
"Page_314">-314-</a></span></p>
<p>– Tessen parancsolni?!</p>
<p>– Kend képviseli a falut, azaz hogy kendet fogom a királyi
hercegnek bemutatni Horvát helyett. Értette?</p>
<p>– Értettem alássan.</p>
<p>Gondoltam magamban, egyszer életemben én is kifogtam a vén sunyi
Marcin… Az ám!</p>
<p>… A gőzmozdony elfüttyentette magát. A fehérruhás szüzek
összebujtak, mint a libák a vihar előtt; a férfiak torkukat
köszörülték; a bandérista-legények megficánkoltatták apró
lovaikat.</p>
<p>Én bementem a pályaudvarra: ott kellett a királyi herceget és
kíséretét üdvözölnöm. A törvénybírót magam mellé rendeltem. Az
állomásfőnök hozzánk csatlakozott.</p>
<p>Csingilingi, csin-durr-krr!… Megállott a vonat. A királyi herceg
daliás alakja megjelent az udvari vagon egyik ajtajában. A többi
szakaszból kiguruló tábornokok és egyéb törzstisztek egyszeribe ott
termettek előtte. Egy ezredes felrántotta az ajtót: a királyi
herceg kiszállott. Szájában kevély makrapipa ágaskodott a zápfoga
között. Arca ragyogott a jókedvtől, sapkája félre volt vágva
legényesen. A perronra lépett kísérete sorfala között s miután
eléje tolakodtam, megállott előttem.</p>
<p>Nem tudom, illett-e, de bemutatkoztam, és bemutattam neki a
törvénybírót is. <span class="pagenum"><a name="Page_315" id=
"Page_315">-315-</a></span></p>
<p>– Zitás, a falu bírája.</p>
<p>Ebben az ünnepies pillanatban (látni nem láttam, mert
összefolytak szememben a világ összes színei és alakjai), nem
láttam, de a patkolt csizmasarok kopogásából meghallottam, hogy
valami nehéz magyar lépett a perronra és megállván a törvénybíró
háta mögött, eképen szavalt:</p>
<p>– Ammög mán nem igaz, mer a falu bírája én vagyok.</p>
<p>Mondván kipöndörítette Zitást a helyéből s maga állott oda.
Azzal megemelintette kalapját a királyi herceg előtt, de csak úgy,
mint nekem szokta: félhüvelyknyire s imigyen üdvözölte a
nagyurat:</p>
<p>– Szerencsés jónapot kívánok, fenséges uram, egészségére váljék
az éccakai nyugodalom!</p>
<p>Persze Marci volt, a rém-ember… Én csak hápogtam, mint az éhes
kacsa, amikor elszalasztotta a békát. Majd észbekaptam és kínos
zavaromban megrántottam a bíró zekéjét.</p>
<p>– A kutyafáját, – sugtam a fülébe, – hol a kalapja?!</p>
<p>Marci úgy tett, mintha nem hallotta volna az intésemet. Pedig
meghallotta a királyi herceg is.</p>
<p>– Ne bántsa, szolgabíró uram, – vette kegyesen (bár némi
iróniával) pártfogásába a bírámat, – öreg ember a bíró, szemébe süt
a nap.</p>
<p>Marci ahelyett, hogy a föld alá sülyedt volna <span class=
"pagenum"><a name="Page_316" id="Page_316">-316-</a></span>
szégyenében, helyeslőleg bólintott a királyi hercegnek.</p>
<p>– Akkurát attól védekezek, – mondta, – mondok: a nap igen nagy
úr, fenséges uramnál is nagyobb <i>talán</i>!</p>
<p>A nagyúr elnevette magát.</p>
<p>– Derék ember kigyelmed, bíró uram, kimondja a szót.</p>
<p>– Ki én, – hencegett Marci, – magának a Belzebulony ördögnek
is.</p>
<p>De ez már csakugyan több volt, mint a mennyit el lehetett volna
tűrni. Intettem a bírónak, hogy távozzék. De a királyi herceg csak
ott marasztalta, nyilván kedve telt az eredeti parasztban.</p>
<p>– Hagyja, szolgabíró uram, hagyja.</p>
<p>Azzal Marcihoz fordult.</p>
<p>– Hallom, bíró uram, – jegyezte meg kegyesen, – hogy jó termésük
volt az idén.</p>
<p>Idáig csak magam szörnyülköztem a Marci magaviseletén, de rögtön
rákerült a sor a tábornokokra is. Nevezetesen így válaszolt a
rettenetes férfiú a nagyúrnak:</p>
<p>– Jó termés? Mán engedelmet istállok, de akárki mondta is
fenséges uramnak, <i>lúvá tette</i>.</p>
<p>… Szerencsére nem sokáig tartott az általános szörnyülködés.
Csak addig, ameddig a nagyúr kivette szájából a pipát, hogy torkára
ne szaladjon <span class="pagenum"><a name="Page_317" id=
"Page_317">-317-</a></span> a kacagása közben. Mert olyat kacagott,
hogy kicsordult még a könnye is.</p>
<p>… Aztán kocsira ült a királyi herceg. Marci meg elém állott nagy
hegyesen.</p>
<p>– Megmondtam, ugyi, hogy csak kétágú a királyi herceg is. A
különbség – magyarázta bütykös hüvelykujját orra elé tartva – csak
annyi közöttünk, hogy őt Józsefnek híjják, engem meg Marcinak.</p>
<hr class="chap" />
<p><span class="pagenum"><a name="Page_318" id=
"Page_318">-318-</a></span></p>
<p><span class="pagenum"><a name="Page_319" id="Page_319"><br />
-319-</a></span></p>
<h2>TARTALOM.</h2>
<ul class="TOC">
<li>A kis zászlótartó<span class="ralign"><a href=
"#Page_3">3</a></span></li>
<li>Kántor Katica<span class="ralign"><a href=
"#Page_13">13</a></span></li>
<li>A rajongók<span class="ralign"><a href=
"#Page_33">33</a></span></li>
<li>Szerelem<span class="ralign"><a href=
"#Page_56">56</a></span></li>
<li>A gyermek<span class="ralign"><a href=
"#Page_64">64</a></span></li>
<li>Egy könnycsepp<span class="ralign"><a href=
"#Page_76">76</a></span></li>
<li>A seb<span class="ralign"><a href="#Page_88">88</a></span></li>
<li>Három leány<span class="ralign"><a href=
"#Page_97">97</a></span></li>
<li>A haszontalan leány<span class="ralign"><a href=
"#Page_110">110</a></span></li>
<li>A méhek menyasszonya<span class="ralign"><a href=
"#Page_121">121</a></span></li>
<li>A parasztmágnás<span class="ralign"><a href=
"#Page_143">143</a></span></li>
<li>A sirató asszonyok és a Halál<span class="ralign"><a href=
"#Page_157">157</a></span></li>
<li>Hattyúdal<span class="ralign"><a href=
"#Page_167">167</a></span></li>
<li>Csikasz<span class="ralign"><a href=
"#Page_173">173</a></span></li>
<li>A Pinkász csodája<span class="ralign"><a href=
"#Page_182">182</a></span></li>
<li>Az anyajegy<span class="ralign"><a href=
"#Page_190">190</a></span></li>
<li>Istenítélet<span class="ralign"><a href=
"#Page_202">202</a></span></li>
<li>Két nemes ember<span class="ralign"><a href=
"#Page_212">212</a></span></li>
<li>Hermány<span class="ralign"><a href=
"#Page_224">224</a></span></li>
<li>Bolond Istók<span class="ralign"><a href=
"#Page_232">232</a></span></li>
<li>A szerencsemalac<span class="ralign"><a href=
"#Page_251">251</a></span></li>
<li>Az igazság<span class="ralign"><a href=
"#Page_273">273</a></span></li>
<li>Egy titokzatos kaland<span class="ralign"><a href=
"#Page_287">287</a></span></li>
<li>Stanci néni<span class="ralign"><a href=
"#Page_300">300</a></span></li>
<li>József és Marci<span class="ralign"><a href=
"#Page_310">310</a></span></li>
</ul>
<hr class="chap" />
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_10">10</a></td>
<td>halál tokába</td>
<td>halál torkába</td>
</tr>
<tr>
<td class="tdr"><a href="#Page_51">51</a></td>
<td>csak a szerelem…,</td>
<td>csak a szerelem…</td>
</tr>
<tr>
<td class="tdr"><a href="#Page_72">72</a></td>
<td>helye legyen</td>
<td>helye legyen.</td>
</tr>
<tr>
<td class="tdr"><a href="#Page_92">92</a></td>
<td>ápolót rendelsz stb</td>
<td>ápolót rendelsz stb.</td>
</tr>
<tr>
<td class="tdr"><a href="#Page_95">95</a></td>
<td>Nem értelek..</td>
<td>Nem értelek…</td>
</tr>
<tr>
<td class="tdr"><a href="#Page_108">108</a></td>
<td>szép sorjáben</td>
<td>szép sorjában</td>
</tr>
<tr>
<td class="tdr"><a href="#Page_110">110</a></td>
<td>és olvasott:..</td>
<td>és olvasott:…</td>
</tr>
<tr>
<td class="tdr"><a href="#Page_129">129</a></td>
<td>faji büszkesége</td>
<td>faji büszkesége.</td>
</tr>
<tr>
<td class="tdr"><a href="#Page_136">136</a></td>
<td>A méhektől?….</td>
<td>A méhektől?…</td>
</tr>
<tr>
<td class="tdr"><a href="#Page_137">137</a></td>
<td>magukra maradtak..</td>
<td>magukra maradtak…</td>
</tr>
<tr>
<td class="tdr"><a href="#Page_140">140</a></td>
<td>Sanci néni most</td>
<td>Stanci néni most</td>
</tr>
<tr>
<td class="tdr"><a href="#Page_159">159</a></td>
<td>be a paphoz.:</td>
<td>be a paphoz:</td>
</tr>
<tr>
<td class="tdr"><a href="#Page_177">177</a></td>
<td>Tudsz balkézzel?..</td>
<td>Tudsz balkézzel?…</td>
</tr>
<tr>
<td class="tdr"><a href="#Page_180">180</a></td>
<td>vagy te nagyon!..</td>
<td>vagy te nagyon!…</td>
</tr>
<tr>
<td class="tdr"><a href="#Page_185">185</a></td>
<td>kenyeret keresni..:</td>
<td>kenyeret keresni…</td>
</tr>
<tr>
<td class="tdr"><a href="#Page_203">203</a></td>
<td>Én.. Csúffá</td>
<td>Én… Csúffá</td>
</tr>
<tr>
<td class="tdr"><a href="#Page_265">265</a></td>
<td>kend a tiszteletemre,</td>
<td>kend a tiszteletemre.</td>
</tr>
<tr>
<td class="tdr"><a href="#Page_279">279</a></td>
<td>János haragosan,</td>
<td>János haragosan.</td>
</tr>
</table>
</div>

<p>&nbsp;</p>
</body>
</html>
